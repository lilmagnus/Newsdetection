 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
André Luca Westerlund Bruvold 
Kirkegårdsvegen 54 
9009 TROMSØ 
 
   
 
 
Deres ref. 
Vår ref. 
Saksbehandler 
Dato 
   
HENV-24/00583-2 
Bettina Elise Haug 
+47 48242297 
21.03.2024 
 
72/57 Morildvegen 51 - Svar på henvendelse om søknadsplikt 
Eiendom (gnr/bnr/fnr/snr): 
72 / 57 / 0 / 0  
Innsender: 
André Luca Westerlund Bruvold 
 
 
Viser til din henvendelse på eiendom 72/57 Morildvegen 51, mottatt her 19.03.2024.  
 
Henvendelsen gjelder hvorvidt det er søknadspliktig å føre opp tilbygg på eiendommen. Slik vi forstår 
henvendelsen er det snakk om et tilbygg til eksisterende bolig. Kommunen har mottatt beskrivelse av 
ønsket tiltak, men kunne ikke åpne vedlagt illustrasjon. Vi finner like vel at det er tilstrekkelig med 
informasjon til å svare på generelt grunnlag og spesifikt på din henvendelse. 
 
Det fremgår av plan- og bygningsloven § 20-1 at tilbygg er tiltak som omfattes av loven og av § 20-5 
fremgår de tiltak som er unntatt fra søknadsplikt. Herunder mindre frittliggende bygninger, mindre tiltak 
utendørs og fasadeendringer, samt andre tiltak som departementet har gitt forskrift om. 
 
I Byggesaksforskriften (SAK10) kapittel 4 fremgår tiltak som er unntatt fra byggesaksbehandling. I § 4-1 
bokstav b) fremgår det at tilbygg som ikke har større bruksareal eller bebygd areal på 15 m2, er 
understøttet og ikke overstiger to etasjer er unntatt fra søknadsplikt.  
 
Siden tilbygget du ønsker å bygge er på to etasjer blir det søknadspliktig, men som det fremgår av SAK10 
§ 3-1 kan du som tiltakshaver selv søke og stå for arbeidet såfremt tilbygget ikke har et samlet bruksareal 
eller bebygd areal på over 50 m2.  
 
Generell informasjon  
På direktoratet for byggkvalitet (DIBK) sine nettsider finnes informasjon og veiledning om 
søknadsprosessen og byggtekniske krav. Se vedlagt link til DIBK her: https://dibk.no/  
 
På Tromsø kommune sine nettsider finnes informasjon dersom du ønsker å bygge, rive eller endre. Se 
vedlagt link til Tromsø kommune sine nettsider her: https://tromso.kommune.no/bygg-vei-og-
eiendom#bygge-rive-eller-endre 
 
Vedtak, tegninger og andre saksdokumenter ligger offentlig på Tromsø kommunes innsynsportal. Se 
vedlagt link til innsynsportalen her: https://innsyn.tromso.kommune.no/  
 
Eldre vedtak, tegninger og andre saksdokumenter fra før oktober 2019 ligger offentlig på Tromsø 
kommunes historiske innsynsportal. Se vedlagt link til den historiske innsynsportalen her: https://historisk-
innsyn.tromso.kommune.no/byggsak 
 
 
2 
 
 
Med hilsen 
 
Bettina Elise Haug 
jurist 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
 
 
