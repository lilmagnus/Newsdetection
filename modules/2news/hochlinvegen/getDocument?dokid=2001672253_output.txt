Advokatfirmaet Haavind AS
Haakon VIIs Gate 10
Telefon: 
22 43 30 00
Pb 359 Sentrum
E-post:
post@haavind.no
NO-0101 Oslo
Org.nr.: 
986 420 177
haavind.no
Vår ref.
Ansvarlig advokat
64507-001 | 52014782v1
Terese Negaard Sørli
Oslo, 7. juli 2023
Rev.10.07.2023, Rev 20.3.2024
SØKNAD OM DISPENSASJON FRA REGULERINGSPLAN OG PBL – HOCHLINVEGEN 9 A OG B –
GNR 118 BNR 142 I TROMSØ KOMMUNE
1.
Innledning
Vi viser til Tromsø kommunes byggesaker 17/2070, 17/3588, 20/14147, 20/14877 og 22/14731 om
oppføring av to eneboliger med adresse Hochlinvegen 9 A og B, gnr. 118 bnr. 142. På vegne av
hjemmelshaverne søkes det om enkelte dispensasjoner.
Det søkes om dispensasjon fra reglene om byggegrense mot vei i reguleringsplan 5401_1250, jf. plan-
og bygningsloven (pbl.) § 19-2 første ledd. Søknaden innebærer at all bebyggelse over terreng,
inkludert murer, trekkes tilbake slik at det blir fire meter fra bebyggelsen til formålsgrensen. Garasje
under terreng ligger fra 3.1 til 3.7 meter for 9A og 2.6 til 3.8 meter for 9B fra formåls grense
trafikkareal. Avstand til kant kjørebane i kjøreretning vil for 9A være fra 5.2 til 5.6 meter og for 9B være
fra 4.3 til 5.3 meter.
Videre søkes det om dispensasjon fra byggegrense mot øst, dispensasjon fra bestemmelse om
utnyttelse og dispensasjon fra pbl § 29-4 (avstand til nabogrense)
2.
Faktum
Det ble tidligere søkt om tillatelse til oppføring av to eneboliger på eiendom 118/142 i Tromsø
kommune. Søknaden er blitt trukket, i påvente av denne dispensasjonssøknaden.
På den siden av Hochlinvegen som gbnr. 118/142 ligger er byggegrensen seks meter fra veien. På
motsatt side av veien er byggegrensen fire meter. Reguleringsplankartet viser at eksisterende
bebyggelse da planen ble vedtatt lå trukket mot nabogrensen i motsatt retning av veien. Den utvidede
byggegrensen kan derfor se ut til å være tilpasset datidens bebyggelse.
Se inntatt utklipp fra reguleringsplanen:
Haavind.no | 52014782v1
side 2 av 7
Utklipp fra reguleringsplankartet, PlanID: 5401_1250
Byggene det søkes om dispensasjon for ligger per i dag nærmere byggegrensen mot vei. Byggene
skal justeres slik at all bebyggelse over terreng er fire meter fra byggegrensen mot vei. Vi viser i den
forbindelse til vedlegg 1, revidert situasjonsplan for Hochlinvegen 9 A og B. Det er denne plasseringen
det søkes dispensasjon for.
I korrespondanse med kommunen har det blitt avklart at kravet om byggegrense mot vei særlig tar
sikte på bebyggelse over terreng, og altså ikke underjordisk garasje. For ordens skyld opplyses om at
tiltaket omfatter underjordiske garasjer plassert fra 3.1 til 3.7 meter for 9A og 2.6 til 3.8 meter fra
formålsgrensen og at dispensasjonssøknaden fra byggegrense mot vei også omfatter disse delene av
tiltaket.
3.
Dispensasjon fra byggegrense mot vei
3.1
Rettslige utgangspunkter
Det kan gis dispensasjon fra reguleringsplan dersom vilkårene i pbl. § 19-2 er oppfylt. Av
bestemmelsens annet ledd følger to kumulative vilkår: For det første må hensynene bak
bestemmelsen det dispenseres fra, eller hensynene i lovens formålsbestemmelser ikke bli vesentlig
tilsidesatt, og for det andre må fordelene med å gi dispensasjon være klart større enn ulempene.
Haavind.no | 52014782v1
side 3 av 7
3.2
Hensynene bak bestemmelsen blir ikke vesentlig tilsidesatt
Hensynet bak bestemmelsen i reguleringsplan om byggegrense fra vei er å ivareta hensynet til
trafikksikkerhet, drift og vedlikehold av veien.
For å oppnå dette hensynet ble det ved vedtakelsen av reguleringsplanen vurdert tilstrekkelig med 4
meters byggegrense fra vei på den ene siden av veien, mens grensen på den andre siden ble satt på
6 meter.
Å gi dispensasjon fra grensen på 6 meter, slik at husene med underjordiske garasjer kan stå 4 meter
fra byggegrensen vil ikke tilsidesette hensynet til trafikksikkerhet, drift og vedlikehold av veien. Det vil
fortsatt være god avstand mellom veien og husene, slik at trafikksikkerheten blir ivaretatt. Det er god
sikt på strekningen, et oversiktlig trafikkbilde og det dreier seg om en lite trafikkert vei. Det vil også
være tilstrekkelig med areal til å forestå drift og vedlikehold av veien. Det forhold at naboer og
veimyndighet ikke uttalte seg negativt til den opprinnelige plasseringen underbygger at en
dispensasjon ikke vil innebære en vesentlig tilsidesettelse av hensynene bak bestemmelsen.
I den grad en vurderer at estetikk er et hensyn bak bestemmelsen, vil vi peke på at den aktuelle
plasseringen av byggene med underjordiske garasjer ikke vil innebære et klart avvik fra
bygningsplassering i strøket, all den tid byggegrensen er på fire meter på motsatt side av veien. Det er
videre gitt tillatelse til plassering av underjordisk garasje i Hochlinveien 11 (118/157) i sak 14/2720,
nesten helt inntil formålsgrensen.
Hensynene bak bestemmelsen blir dermed ikke vesentlig tilsidesatt ved å gi dispensasjon.
3.3
Fordelene med å gi dispensasjon er klart større enn ulempene
Ulempen med å gi dispensasjon er at bygget vil ligge nærmere veien enn det som er tillatt etter
reguleringsplan.
Samtidig vil husene bli liggende like langt fra veien – 4 meter – som husene på motsatt side. Det er
altså ikke tale om en dispensasjon som gjør trafikksikkerhetsforholdene dårligere på den ene siden av
veien enn den andre. Vi kan vanskelig se at dispensasjonen medfører nevneverdige ulemper all den
tid hensynet til trafikksikkerhet og drift av veien er ivaretatt. Boligene forringer ikke sikten til de
kjørende på veien. At bebyggelsen flyttes noe tilbake, slik at de ender 4 meter fra byggegrense mot
vei, men ikke fullt ut til 6 meter, endrer ikke dette. Det er tale om en rolig, vei som i all hovedsak
brukes til trafikk til og fra eiendommene. Trafikksikkerheten og behovet for drift og vedlikehold vil også
fortsatt være ivaretatt.
Det omsøkte tiltaket har klare fordeler ved seg. Det ble opprinnelig gitt tillatelse til tiltaket som en
ønsket del av utbyggingen i området. Boligene er gitt en fornuftig plassering for en god utnyttelse av
tomten med gode uteoppholdsarealer, uten at det går på bekostning av hensynene bak
bestemmelsene om byggegrense. Å oppnå en god tomteutnyttelse er en objektiv fordel. Boligene er
plassert på en måte som ivaretar strøkets karakter av eneboligbebyggelse, hvilket også er en fordel.
Fordelene ved å gi dispensasjon overstiger derfor klart ulempene.
4.
Dispensasjon fra byggegrense mot friareal i øst for hus 9A
Det søkes om dispensasjon fra reguleringsplan for Workinnmarka (planID 1250 av 20.04.1994) sine
bestemmelser om byggegrense mot friareal i øst. Dette gjelder kun for hus 9A.
Den regulerte byggegrensen er på 4 meter. Hus 9A overskrider imidlertid denne med henholdsvis 0,59
meter i nordøst og 0,19 meter i sørøst, se illustrasjon:
Haavind.no | 52014782v1
side 4 av 7
4.1
Nærmere om dispensasjonsvurderingen
Etter pbl. § 19-2 kan det ikke gis dispensasjon fra bestemmelsen det dispenseres fra dersom
hensynene bak bestemmelsen eller lovens formålsbestemmelse «blir vesentlig tilsidesatt». Videre må
«fordelene ved å gi dispensasjon klart overstige ulempene».
Hensynene bak denne reguleringsbestemmelsen er å sikre at friarealene i øst skal være tilgjengelig
for publikum og åpen for ferdsel til fots, samt bevaring av eksisterende vegetasjon. Disse hensynene
blir ikke vesentlig tilsidesatt ved å gi en dispensasjon for byggegrensen. Det er tale om et mindre tiltak:
en helt minimal overskridelse i sørøst på 0,19 meter. Den påvirker ikke tilgangen til friarealene i øst.
Det gjør heller ikke den noe større overskridelsen i nordøst. Der er det selv med tiltaket 3,94
meter til nabogrense, og området fremstår luftig og åpent.
Når det gjelder vurderingene av fordelene sett opp mot ulempene vises det til at det er vanskelig å se
noen klare ulemper ved dispensasjon, da hensynene bak bestemmelsen ikke er vesentlig tilsidesatt.
Det omsøkte tiltaket har også klare fordeler ved seg. De primære uteoppholdsarealene til boligen er ut
mot friarealene i øst, og det er en naturlig sammenheng mellom uteoppholdsarealene og friarealene.
Tiltaket er slik sett positivt, og påvirker ikke vegetasjonen eller tilgangen til friarealene.
Samlet sett blir ikke hensynene det dispenseres fra vesentlig tilsidesatt, og fordelen ved å gi
dispensasjon overstiger klart ulempene. Kommunen kan derfor gi dispensasjon fra reguleringsplanen
5.
Dispensasjon fra bestemmelse om utnyttelsesgrad
5.1
 Bakgrunn
I henhold til bestemmelsene i gjeldende reguleringsplan er utnyttelsesgraden innenfor planområdet
mellom TU = 25-45 %. For delområde A5 er TU satt til 35%, jfr. § 1.1 bokstav d.
Haavind.no | 52014782v1
side 5 av 7
Eiendommen gnr. 118 bnr. 142 er 906 m2 med regulert areal til boligformål på 793,6 m2. Bruksareal
for Hochlinvegen 9A og Hochlinvegen 9B er til sammen 397,1 m2. Det medfører at planlagt
bebyggelse over terreng vil få en utnyttelsesgrad på %TU = 50,03 %. Det er snakk om en
overskridelse av tillatt %TU som allerede er tillatt innenfor Reguleringsplan for Workinnmarka.
Hochlinvegen 9A har et bruksareal på 198,9 m2 som medfører %TU = 25,06 %. Hochlinvegen 9B har
et bruksareal på 198,2 m2 som medfører %TU = 24,97 %.
5.2
Nærmere om dispensasjonsvurderingen
Generelt er hensynene bak en slik grense for %TU å ivareta strøkets småhuskarakter, og unngå
uønsket nedbygging av området. En dispensasjon i denne saken vil ikke innebære at disse
hensynene blir vesentlig tilsidesatt.
Innledningsvis presiserer vi at det dreier seg om overskridelse av tillatte %TU på 15,03 %.
Terrenget i området er relativt kupert, noe som har resultert i en variert blanding av hustyper. Husene
på Eiendommen er plassert slik på tomten at de utnytter terrengets naturlige skråning, og bygget på
en måte som gjør at de oppleves lavere i terrenget. Husene er godt tilpasset tomten, og tar i seg
karakteren fra omkringliggende hus. Overskridelsen av tillatte %TU har ikke negativ betydning for
strøkets småhuskarakter, og innebærer heller ikke nedbygging av området. Hensynene bak
bestemmelsen blir derfor ikke vesentlig tilsidesatt ved en dispensasjon.
Når det gjelder vurderingene av fordelene sett opp mot ulempene vises det til at det er vanskelig å se
noen klare ulemper ved dispensasjon, da hensynene bak bestemmelsen ikke er vesentlig tilsidesatt.
Samtidig har det omsøkte tiltaket klare fordeler ved seg. Det ble gitt tillatelse til tiltaket som en ønsket
del av utbyggingen i området. Boligene har gode uteoppholdsarealer, og er plassert på en måte som
ivaretar strøkets karakter av småhusbebyggelse. Overskridelsen av tillatt %TU endrer ikke dette.
Fordelene ved å gi dispensasjon overstiger derfor klart ulempene.
Samlet sett blir ikke hensynene det dispenseres fra vesentlig tilsidesatt, og fordelen ved å gi
dispensasjon overstiger klart ulempene. Kommunen kan derfor gi dispensasjon fra reguleringsplanen.
6.
Dispensasjon fra pbl § 29-4 for Hochlinvegen 9B
6.1
Innledende
Det søkes om dispensasjon for plassering av hus 9b henholdsvis 3,93 m og 3,89 m fra nabogrensen.
Innenfor 4-meterssonen, 1 m fra nabogrensen mot nord, skal det etableres en støttemur. Dette utgjør
et mindre tiltak som kan godkjennes av kommunen jfr pbl § 29-4 (3) bokstav b), uten dispensasjon.
Det bes at godkjenning for dette gis.
Vi informerer for ordens skyld at hus 9a ligger 3,98 m fra nabogrense mot syd. Dette forholdet er,
etter avklaring med saksbehandler, ivaretatt i søknaden idet avviket ligger innenfor akseptert toleranse
for avvik ved innmåling. Dette vil dermed ikke blir behandlet i denne
dispensasjonssøknaden.
6.2
Hensynene bak bestemmelsen blir ikke vesentlig tilsidesatt
Hensynet bak bestemmelsen i pbl. § 29-4 annet ledd om avstand til nabogrense er å ivareta
brannvernhensyn, lys og luft mellom bygg, samt terreng- og omgivelsestilpasning.
Det er i dette tilfellet tale om en helt minimal overskridelse av bestemmelsen, på henholdsvis 7 og 11
cm. Avviket er på 1,75% - 2,75% Overskridelsen er så liten at den ikke påvirker lys og luft mellom
bygg, heller ikke brannvernhensyn. Dokumentasjon/redegjørelse omkring brannsikkerhet er gitt i
forbindelse med rammesøknaden. Det minimale avviket fører ikke til at byggets tilpasning til
omgivelsene påvirkes på en slik måte at det kan tale mot dispensasjon.
Haavind.no | 52014782v1
side 6 av 7
Hensynene bak bestemmelsen blir dermed ikke vesentlig tilsidesatt ved å gi dispensasjon.
6.3
Fordelene med å gi dispensasjon er klart større enn ulempene
Ulempen med å gi dispensasjon er at bygget vil ligge minimalt nærmere nabogrensen enn det som
følger av lovens ordning iht pbl § 29-4. Samtidig er det bare tale om en helt minimal overskridelse,
som man ikke kan se at innebærer noen praktisk ulempe. Det omsøkte tiltaket har også klare fordeler
ved seg. Det ble gitt tillatelse til tiltaket som en ønsket del av utbyggingen i området. Boligene har
gode uteoppholdsarealer, og er plassert på en måte som ivaretar strøkets karakter av
småhusbebyggelse. Den minimale overskridelsen av 4-metersregelen endrer ikke dette. Fordelene
ved å gi dispensasjon overstiger derfor klart ulempene.
Gjennomgangen over har vist at det er tale om en helt minimal overskridelse av 4-metersregelen, på
Henholdsvis 7 og 11 cm. Denne svært beskjedne overskridelsen fører ikke til at hensynene bak
bestemmelsen blir vesentlig tilsidesatt. Fordelene ved gi dispensasjon er også klart større enn
ulempene.
7.
Dispensasjon fra pbl § 29-4 for Hochlinvegen 9A
Omsøkt bolig i Hochlinvegen 9A er søkt plassert 3,98 meter fra nabogrense i sør. Etter avklaring med
saksbehandler søkes det om dispensasjon fra pbl § 29-4 for plassering av boligen.
Hensynet bak bestemmelsen i pbl. § 29-4 annet ledd om avstand til nabogrense er å ivareta
brannvernhensyn, lys og luft mellom bygg, samt terreng- og omgivelsestilpasning.
Brannvernhensyn er ivaretatt gjennom oppfyllelse av forskriftskrav. Når det gjelder forholdet til lys og
luft mellom bygg, samt terreng- og omgivelsestilpasning, så vises til at det er så marginalt avvik at det
ikke kan sies å innebære en vesentlig tilsidesettelse av hensynene bak bestemmelsen.
Ulempen med å gi dispensasjon er at bygget vil ligge minimalt nærmere nabogrensen enn det som
følger av lovens ordning iht pbl § 29-4. Samtidig er det bare tale om en helt minimal overskridelse,
som man ikke kan se at innebærer noen praktisk ulempe. Fordelene ved å gi dispensasjon er at
Hochlinvegen 9 kan bygges ut på en fornuftig og funksjonell måte, der også hensiktsmessige og
samlede utearealer oppnås. En mindre dispensasjon fra pbl § 29-4 som ikke medfører konkrete
ulemper, og som samtidig innebærer en fornuftig arealbruk på eiendommen som utløser
dispensasjonen er i seg selv en fordel. En dispensasjon fra avstandskravet kan omtales som en
«generell» ulempe. Idet avviket er så lite, er det vanskelig å se at dispensasjonen innebærer noen
faktisk ulempe i dette konkrete tilfellet. Boligen på Hochlinvegen 7 er plassert med en slik avstand til
sin nabogrense i nord at innplasseringen av boligen i Hochlinvegen 9A ikke medfører noen ulemper
utover det som er påregnelig i et boligstrøk.
Vilkårene for å gi dispensasjon fra pbl § 29-4 er oppfylt og det bes om at dispensasjon gis.
8.
Avslutning og konklusjon
Gjennomgangen over viser at hensynene bak bestemmelsene det dispenseres fra ikke blir vesentlig
tilsidesatt og at fordelene er klart større enn ulempene etter en samlet vurdering. Det kan følgelig gis
dispensasjon som omsøkt.
Vedlegg:
· 
Vedlegg 1: Revidert situasjonsplan for Hochlinvegen 9A og B.
Med vennlig hilsen
Advokatfirmaet Haavind AS
Haavind.no | 52014782v1
side 7 av 7
Terese Negaard Sørli
Partner, MNA
t.sorli@haavind.no
