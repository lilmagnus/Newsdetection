From:                                 "Roger Fagerheim" <roger@frabene.no>
Sent:                                  Tue, 23 Apr 2024 09:17:31 +0200
To:                                      "Margareth Sundfør" <Margareth.Sundfor@tromso.kommune.no>; "Rigmor 
Tonstad" <Rigmor.Tonstad@tromso.kommune.no>
Cc:                                      "Stig Tore Johnsen" <stig.t.johnsen@tromso.kommune.no>; "Mette Mohåg" 
<mette.mohag@tromso.kommune.no>; "Kristian Høydal" <kristian@norwegian.travel>
Subject:                             Ang. klage på vedtatt reguleringsplan for Fjellheisen
Hei.
 
Vi viser til klage på reguleringsplan for Fjellheisen, framsatt 28.03.2024 av fire beboere i Anton 
Jakobsens veg. Vi ønsker å knytte noen kommentarer til klagen. 
 
Uten at vi ønsker å ta stilling til den juridiske siden av saken, ser vi ikke bort fra at klagerne har 
klagerett i saken, jf. deres egen argumentasjon. Det sentrale spørsmålet bør likevel være 
hvorvidt plansaken kunne fått et annet utfall dersom klagerne hadde vært part i den 
gjennomførte høringen. 
 
Realiteten i klagen slik klagerne beskriver den, og som vi da også må forvente ville vært deres 
merknad til planen, er at det «ikke er tatt hensyn til konsekvensene den økte tilstrømningen av 
besøkende vil ha på trafikksituasjonen i området rundt Fjellheisen og den påvirkning den vil ha 
på beboerne i området». Vi er uenige i denne påstanden: Både i planbeskrivelsen, gjennom 
merknadsbehandlingen og til slutt i vedtaket i kommunestyret, er problemstillingen omkring de 
trafikale utfordringene i Anton Jakobsens veg vurdert, og tiltak er vedtatt.
 
Relevante utsnitt fra planbeskrivelsen: 
 
5.10 Trafikk og samferdsel 
«Parkeringsforholdene ved nedre stasjon er vanskelige. Den trafikale situasjonen i Anton 
Jakobsens veg, med behov for å se på løsninger for gående og syklende, er også godt kjent. 
Fjellheisen AS og Tromsø kommune har en felles interesse i å gjøre den trafikale situasjonen 
bedre. Kommunen har i planprosessen erkjent at disse utfordringene ikke skal søkes løst 
gjennom detaljreguleringen for øvre stasjon, men bli håndtert i andre, uavhengige prosesser på 
et senere tidspunkt.»
 
8.9 Trafikk og samferdsel 
«Prosjektet antas å ikke tilføre området (nedre stasjon) en signifikant økning i mengden biltrafikk 
siden en stor andel av de besøkende ankommer med kollektivtransport eller til fots. 
Parkeringskapasiteten ved nedre stasjon er allerede i dag sprengt. Tiltaket vil derfor ikke føre til 
en økning i biltrafikk. 
 
Gateløpet i Anton Jakobsens veg er trangt, og det blir ekstra utfordrende på vinterstid. Dette gjør 
at kollektivtraseens funksjon blir utfordret på grunn av opphopning av folk på bussholdeplassen 
«Fjellheisen». Det er imidlertid ikke lagt opp til at utfordringer knyttet til trafikk, kollektivtilbud og 
ferdsel skal løses i detaljreguleringen for Fjellheisen øvre stasjon.»
 
Kommunestyrets vedtak 20.03.2024: 
 
«Detaljregulering 1956 – detaljregulering for Fjellheisen øvre stasjon med plankart av 9. februar 
2024, planbeskrivelse og planbestemmelser av 12. februar 2024, vedtas. 
 
Vedtaket er hjemlet i plan- og bygningsloven § 12-12. 
 
1. Avbøtende tiltak: Å flytte busstoppet i Anton Jakobsens vei til tiltakshavers tomt nærmere 
Fjellheisen vil være svært viktig for å forbedre trafikksituasjon ved Fjellheisen nedre del. Det bes 
om at administrasjon så raskt som mulig gjennomfører en prosess med formål å flytte 
busstoppet. Det bes om at administrasjon går i dialog med tiltakshaver og at tiltakshaver bidrar i 
prosessen. Det bes videre om at tiltakshaver starter opp igjen sitt tiltak med shuttlebuss og 
intensiverer dette tilbudet i høysesong, slik at det ordinære busstilbudet skal kunne fungere godt 
for beboerne i området. 
 
2. Administrasjon bes prioritere reguleringsarbeidet ved Fjellheisen nedre del for å sikre at de 
trafikale utfordringene blir løst så fort som mulig, og holde KOBY oppdatert på fremdriften i 
arbeidet.»
 
Fra Fjellheisens side har vi akseptert at busstoppet som er omtalt i vedtakets punkt 1, flyttes til 
vår eiendom rett ved parkeringsplassen ved Fjellheisen. I tillegg til å stille tomt til rådighet, har vi 
akseptert å ta deler av kostnaden med flytting og reetablering. Vi vil dessuten starte opp 
shuttlebuss til og fra sentrum fra og med kommende vintersesong. Selv om sistnevnte tiltak ikke 
er juridisk bindende i planmessig forstand, vil det likevel avhjelpe trafikkavviklingen betydelig.
 
Vi mener at den framsatte klagen bør kunne avvises fordi at å imøtekomme den ikke ville endret 
utfallet av saksbehandlingen. Tas klagen til følge, må det bakenforliggende motivet være å 
fremme planen på nytt og innarbeide ytterligere avbøtende tiltak som rekkefølgekrav. Det tiltaket 
som klagerne har ønsket; å etablere fortau mellom Fjellheisen og Fjellvegen, vil kreve betydelige 
grunnerverv fra private hager. Erfaringsmessig er denne typen erverv svært vanskelig, om ikke 
umulig å få til, og konsekvensen vil etter all sannsynlighet bli en langvarig utsettelse av en kritisk 
nødvendig utbygging av Fjellstua. Både for Fjellheisen, som Tromsø viktigste turistattraksjon, og 
for Tromsø som turistdestinasjon, vil en slik utsettelse være særdeles uheldig. Vi støtter i stedet 
kommunestyrets vedtak om at de trafikale forholdene i Tromsdalen, som har vært krevende over 
lang tid, bør ses på i en større sammenheng gjennom særskilt detaljregulering.
 
 
Mvh 
for Fjellheisen AS 
 
Roger Fagerheim 
Frabene AS, Kløvervegen 12, 9016 Tromsø 
Tlf. 916 47 340. 
 
 
 
