Avinor AS
Postboks 150
NO-2061 Gardermoen
Tlf: +47 67 03 00 00 / Fax: +47 64 81 20 01
post@avinor.no / avinor.no 
NO 985 198 292 MVA
Vår ref. 
Vår dato:
19/00684-227 
08.02.2023
Deres ref. 
Deres dato:
Hamran/johansen Arkitekter AS
Akershusstranda 15
0150 Oslo
Att.: Lars Hamran
22105 
25.01.2023
Vår saksbehandler:
Einar K Merli - 976 51 687
Tromsø kommune - Reguleringsplaner - Varsel om oppstart -
Detaljreguleringsplan - Fjellheisen øvre stasjon - Gbnr 17/1473 og
17/1475 - PlanID 1956 Fjellstua - Uttalelse fra Avinor
Vi viser til Deres brev av 25.01.2023 vedrørende varsel om oppstart av arbeid med
detaljreguleringsplan for Fjellheisen øvre stasjon, gbnr 17/1473 og 17/1475, planID 1956 Fjellstua,
i Tromsø kommune.
Det opplyses at formålet med planen er å stadfeste i reguleringsplan etablert arealbruk på øvre
stasjon og fjellstua, samt å legge til rette for nybygg. Videre skal planen legge til rette for
opparbeiding av utomhusarealene mot Storsteinen, jfr. forarbeidet som er utført i samarbeid med
Tromsø kommune ved enhet for park, idrett og friluft.
1. Innledning
Luftfartstilsynet har den 20.12.2017 med hjemmel i  § 1 i Forskrift om sertifisering av flyplasser mv.
datert 25.08.2015, jf.  artikkel 6 i EU-forordning nr. 139/2014, sertifisert Tromsø lufthavn Langnes.
Etter søknad fra Avinor har Luftfartstilsynet i ettertid endret sertifiseringsbasisen (CB) for
lufthavnen til  CS-ADR-DSN utgave 4.
Planområdet ligger ca. 5170 – 5470 meter sørøst for landingsterskel til bane 36 (fra sør) ved
Tromsø lufthavn.
2. Hinderflater/høyderestriksjonsflater i restriksjonsplanen for Tromsø lufthavn
Planområdet vil bli liggende innenfor den koniske flaten, som er en hinderflate
(høyderestriksjonsflate) i restriksjonsplanen for lufthavnen, jf.  EASA-krav CS ADR-DSN.H.415 og
CS ADR-DSN.J.480, om hinderflater og begrensing av hinder, gjeldende fra 23.06.2021.
Avinor AS
Postboks 150
NO-2061 Gardermoen
Tlf: +47 67 03 00 00 / Fax: +47 64 81 20 01
post@avinor.no / avinor.no 
NO 985 198 292 MVA
Restriksjonshøyden (den koniske flaten) ved planområdet ligger på kote 113 – 128 meter over
havet (moh).
Hele det aktuelle området ved Fjellstua ligger vesentlig lavere enn det massive og høyere
terrenget på Fløya (671 moh) som ligger lenger sør, og Avinor anser planområdet for å være i skjul
av Fløya.
Det planlagte bygget ser ut til å rage maksimum ca. 21 meter over eksisterende terreng. Det vil
ikke være behov for hinderlys på bygget.
Når det gjelder oppstilling og bruk av eventuelle byggekraner, vises til følgende regelverk for
rapportering, registrering og merking av luftfartshinder:
https://luftfartstilsynet.no/aktorer/flysikkerhet/luftfartshinder-oppstilling-og-bruk-av-kraner/.
3. Byggerestriksjoner for flynavigasjonsanlegg
Planområdet er ikke berørt av byggerestriksjonskrav (BRA-krav) for flynavigasjonsanleggene ved
lufthavnen, jf.  §§ 7-1, 7-2 og 7-3 i Forskrift om krav til lufttrafikkt jenester og ytere av
lufttrafikkstyrings- og flysikringst jenester (ATM/ANS) m.m. av 16.06.2022.
4. Farlig eller villedende belysning
Planområdet er vurdert med hensyn til farlig eller villedende belysning i forbindelse med innflyging
til lufthavnen, jf.  EASA-krav AMC1 ADR.OPS.B.075 Safeguarding of aerodromes (a) og (d) og EU-
regulativ nr. 139/2014, artikkel 9(c).
Det er VFR (visuell flyging) traséer lavere enn planområdet.
Det er særlig lys som på grunn av intensitet, utforming eller farge, som kan medføre en fare for
flysikkerheten eller være villedende ved at de forhindrer eller vanskeliggjør riktig tolkning av
flyplassbelysningen. Det er avgjørende at belysningen rettes mest mulig ned mot bakken. Dette
gjelder også for anleggsmaskiner/lastebiler, kraner og bruk av flomlys innenfor planområdet i
anleggsperioden.
Dersom det kommer inn klager fra piloter i forbindelse med innflyging, vil Avinor kunne kreve at
lysbruken endres.
5. Forebyggende tiltak mot «birdstrike»
Av hensyn til flysikkerheten vurderer Avinor all ny virksomhet/aktivitet rundt en lufthavn som kan
tiltrekke seg fugl. Det vil ved en lufthavn være en viss risiko for kollisjon mellom fly og fugl, såkalt
«birdstrike», som Avinor har som mål å redusere til et minimum. Denne faren er mest kritisk ved
avganger.
I forbindelse med EU-regulativ nr. 139/2014 skal Avinor som flyplasseier overvåke en 13 km sone.
Kravet er at lufthavnoperatøren skal overvåke lufthavnens nærområde for endringer i risikobilde i
forhold til menneskelig aktivitet og endret bruk av områder.
Avinor ber om at følgende bestemmelse tas inn i detaljreguleringsplanen, jf.  EU-regulativ nr.
139/2014, ADR.OPS.B.020 Wildlife strike hazard reduction (b) og (c) med tilhørende AMC1
Avinor AS
Postboks 150
NO-2061 Gardermoen
Tlf: +47 67 03 00 00 / Fax: +47 64 81 20 01
post@avinor.no / avinor.no 
NO 985 198 292 MVA
ADR.OPS.B.020 Wildlife strike hazard reduction – General (b) og (c) og ADR.OPS.B.075
Safeguarding of aerodromes med tilhørende AMC1 ADR.OPS.B.075 Safeguarding of aerodromes
– General:
Forebyggende tiltak mot «birdstrike» ved Tromsø lufthavn
Ny infrastruktur (bygg/anlegg) og endringer i landarealer som kommer i berøring / ligger i
nærheten av inn- og utflyging samt etablerte soner for nødprosedyrer, må utformes slik at
de ikke tiltrekker seg fugler for hvile, mat eller hekking. Det stilles krav om lukket
avfallshåndtering samt tømmerutiner som sikrer mot overfylling av beholdere.
Kontaktperson hos Avinor i forbindelse med spørsmål knyttet til forebyggende tiltak mot
«birdstrike» er: Jan Andersen, tlf. 469 14 098 eller e-post: jan.andersen@avinor.no.
6. Flystøysoner
Gjeldende flystøysonekart for Tromsø lufthavn er for perioden 2017 - 2035, og er beregnet av
SINTEF, rapport 2019:00250, datert 21.01.2019.
Til orientering er planområdet ikke berørt av gjeldende flystøysoner.
7. Avsluttende merknader
Dersom overnevnte bestemmelse med hjemmel i gjeldende regelverk for sivil luftfart ikke
hensyntas i detaljreguleringsplanen, vil Avinor vurdere å gjøre bruk av ytterligere tiltak i forbindelse
med høring av planen.
Med vennlig hilsen
Avinor AS
Einar K Merli
Arealplanlegger
Masterplan, flyplassutforming og kapasitet
Dokumentet er godk jent, og krever ikke en digital signatur.
Kopi til:
Tromsø kommune
Statsforvalteren i Troms og Finnmark
