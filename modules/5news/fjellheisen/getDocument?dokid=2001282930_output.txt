 
 
 
 
 
 
 
 
 
 
 
 
 
 
 
E-postadresse: 
sftfpost@statsforvalteren.no 
Sikker melding: 
www.statsforvalteren.no/melding 
 
Postadresse: 
Postboks 700 
9815 Vadsø 
 
Besøksadresse: 
Strandvegen 13, Tromsø 
Damsveien 1, Vadsø 
 
Telefon: 78 95 03 00 
www.statsforvalteren.no/tf 
 
Org.nr. 967 311 014 
 
 
 
Vår dato: 
 
Vår referanse 
 
 16.02.2023 
 
2023/1049 
 
 
 
 
 
 
 
Deres dato: 
 
Deres referanse 
 
 25.01.2023 
 
22105 
 
 
 
 Telefonnummer til saksbehandler 
 Gaute Sletteland, 77642158 
  
 
 
 
 
HAMRAN/JOHANSEN ARKITEKTER AS 
Skur 35 Akershusstranda 15 
0150 OSLO 
 
 
  
 
Statsforvalterens uttalelse - varsel om oppstart av detaljregulering for 
fjellheisen, Tromsø kommune 
Statsforvalteren i Troms og Finnmark viser til overnevnte sak med høringsfrist 15.02.23.  
Formålet med reguleringsplanen er å stadfeste i reguleringsplan etablert arealbruk på øvre  
stasjon og fjellstua, samt å legge til rette for nybygg. Eksisterende fjellstue med BRA 609 kvm skal 
rives og det legges opp til nybygg på til sammen 2013 kvm BRA. Videre skal planen legge til  
rette for opparbeiding av utomhusarealene, herundere kanalisere bruken for å unngå ytterligere 
slitasje på terrenget, øke sikkerheten og tilgjengeligheten. Planområdet er på om lag 100 dekar. 
 
Planarbeidet vil ikke legge til rette for verken ny aktivitet eller ny bruk av Fjellheisplatået, men det 
skal tilrettelegges for mer helårlig bruk uavhengig av årstider. Planarbeidet vil dermed kunne føre til 
flere besøkende. Støy i forbindelse med bruk av helikopter vil være knyttet til anleggsperioden 
 
Planen inngår i Statsforvalterens samordningsoppgave. Ordningen gir Statsforvalteren fullmakt til å 
samordne og eventuelt avskjære innsigelser fra statlige myndigheter.  
 
Vurdering etter forskrift om konsekvensutredning (KU) og øvrige utredninger 
Kommunen har kommet til at planen ikke omfattes av forskrift om konsekvensutredning (KUF) 
vedlegg I jf. § 6. Statsforvalteren støtter kommunens vurdering. 
 
Kommunen har vurdert hvorvidt planen utløser krav etter KUF vedlegg II pkt. 11 bokstav j, jf. § 8 og 
vurderingskriteriene i § 10, og etter en konkret vurdering kommet til at konsekvensutredning ikke er 
påkrevd. Det vises her til vurderinger gjort i notatet «KU-vurdering plan 1956 detaljregulering 
Fjellheisen øvre stasjon» datert 02.12.22. 
 
Kommunens konklusjon baserer seg i grove trekk på at planen legger opp til å videreføre dagens 
lovlige etablerte bruk, og at planen derfor ikke vil føre til vesentlig virkning for miljø og samfunn 
sammenlignet med situasjonen i dag. 
 
Samtidig understreker kommunen at planarbeidet vil legge til rette for mer helårlig bruk uavhengig 
av årstider og at planen vil kunne medføre flere besøkende. 
 
 
Side: 2/6 
 
 
Økt trafikk vil kunne by på utfordringer også utenfor planområdet, da særlig med tanke på trafikk og 
parkeringsløsninger for tilreisende som bruker gondolbanen eller sherpatrappa. 
Slik Statsforvalteren oppfatter det er dette allerede en utfordring, og dette antas da å kunne øke i 
omfang dersom det blir flere besøkende til anlegget. 
 
Kommunen mener imidlertid dette er forhold hvor detaljene må løses etter andre prosesser enn 
aktuelle regulering, men peker på at trafikk og samferdsel er et tema som må redegjøres for i 
planarbeidet. Det konkretiseres ikke hva slags andre prosesser kommunen da har i tankene, eller 
hvorvidt det foreligger konkrete forslag for å forbedre de trafikale forholdene. 
 
Statsforvalteren stiller etter dette spørsmål ved hvor hensiktsmessig det er å gjennomføre en 
detaljregulering som foreslått uten at ovenstående problemstilling løses gjennom planen. 
Statsforvalteren mener en mulig økning av trafikk til/fra Tromsdalen grunnet besøkende til Fjellstua i 
seg selv kan være et argument for konsekvensutredning.  
 
Statsforvalteren har likevel under noe tvil kommet til at det ikke er påkrevd med konsekvens-
utredning i denne saken. 
 
Selv om det ikke kreves konsekvensutredning vil likevel det alminnelige forvaltningsrettslige prinsipp 
om at en sak skal være så godt opplyst som mulig før vedtak fattes gjelde. 
 
Områdets beskaffenhet, blant annet forholdet til friluftslivet, kulturlandskap og naturmangfold, og 
Fjellheisens/Fjellstuas identitet som landmerke tilsier at det må gjøres grundige vurderinger av en 
rekke forhold i planarbeidet.  
 
Statsforvalteren støtter kommunens vurderinger og forventer at det gjøres grundige utredninger av 
de temaer som kommunen har omtalt i referatet for oppstartsmøtet som sentrale for det videre 
planarbeidet, herunder kulturhistorisk landskap, trua arter eller naturtyper og friluftsliv. 
 
I tillegg har Statsforvalteren følgende merknader til planprosessen: 
 
Støy i anleggsfasen 
Statsforvalteren mener håndtering av støy i annleggsfasen vil være et viktig tema for det videre 
planarbeidet. Frakt av materialer til og fra anleggsområdet vil i stor grad måtte skje med helikopter. 
Dette vil kunne medføre støy som påvirker både svært viktige friluftsområder og beboerne i 
Tromsdalen mens arbeidet pågår. 
 
Statsforvalteren viser i denne forbindelse til retningslinje for behandling av støy i arealplanleggingen, 
T-1442/2021 pkt. 6.2 hvor følgende fremkommer: 
 
«I alle prosjekter hvor det forventes at støygrensene i tabell 4 overskrides, har forslagsstiller ansvar for å 
utarbeide en plan for håndtering av støy i bygge- og anleggsfasen. Dersom flere bygge – og 
anleggsprosjekter berører samme nabolag samtidig, eller like etter hverandre i tid, bør disse, der det er 
praktisk mulig, behandles som en sammenhengende anleggsperiode, forutsatt at det ikke er mer enn 1 
måned opphold i arbeidet. 
 
Planen for håndtering av støy i bygge- og anleggsfasen bør inneholde prognoser som viser støynivåer og 
støyutbredelse. Prognosene bør beskrive hvordan man forventer at støyforholdene vil være i perioden, 
herunder tidspunkt for aktivitet, støynivåer, støyutbredelse og antall berørte. For å avklare støynivå og 
 
 
Side: 3/6 
 
 
utbredelse vil det ofte være behov for beregninger. Planen bør også vise aktuelle avbøtende tiltak for å 
redusere støynivåene og forebygge støyplage» 
 
Naturmangfold 
Planområdet er svært preget av slitasje fra ferdsel. Samtidig er det påvist trua arter og naturtyper i 
planområdet av høy forvaltningsprioritet. Det er viktig at forslagsstiller i det videre planarbeidet har 
fokus på: 
i. 
Kanalisering av ferdsel med utspring i fjellheisen for å begrense slitasje på terrenget 
ii. 
At utbygging (veier, gjerder, utkikksplatting mv.) lokaliseres til de områdene som er i 
minst konflikt med kartlagte arter og naturtyper 
iii. 
At ferdsel også utenom planlagt «sveveveier»/utkikkspunkt søkes kanalisert innenfor 
planområdet 
 
Planforslagets effekter på naturmangfoldet og landskap må utredes. Dette fordi planområdet 
omfatter et større uteareal som ikke tidligere er regulert, og de foreslåtte tiltakene er vurdert å 
kunne påvirke viktige naturtyper, truede og nær trua arter og fjellandskapet. Vi utelukker ikke at det 
kan være positivt for naturmiljøet at ferdselen kanaliseres, men er usikre på effekten foreslåtte 
anlegg har på trua natur og landskapsverdiene. 
 
Utreder må ha kompetanse på naturforvaltning generelt, og naturtyper, fugl og landskapsverdier 
spesielt. Det vil slik vi vurderer det, i tillegg være behov for kunnskap om hvordan et anlegg som 
foreslått, vil påvirke omgivelsene. Eksempelvis vil forbygninger på et vindutsatt sted som dette 
kunne medføre endring av snøforhold og dermed endrede livsvilkår for høyfjellsplaner registrert i 
planområdet.  
 
Det er mulig at anlegg og arealformål som foreslått for uteområdene med «sveveveier», gjerder, 
utsiktspunkt og andre opparbeide arealer, vil fungere som snøfangere om vinteren. Dette vil kunne 
påvirke eksisterende snøleier, som med klimaendringene vil bli mer og mer sjeldne, og vil kunne 
påvirke og forandre vegetasjonen ved og under anlegget. Dette kan bidra til at hengeskavler dannes 
på nye steder. Det vil være viktig å vurdere oppbygde sveveveier opp mot andre alternativer til 
utforming, slik som for eksempel etablering av veier på bakkenivå som er tilpasset terrenget. 
Størrelsen, lengden og utformingen må vurderes og det må utredes ulike alternativer.  
 
Fjellheisen og Fløya-området er svært rikt når det gjelder naturmangfold, både for fugl, planter og 
moser. Deler av berggrunnen består av dolomittmarmor, som gir høyeste kalkverdi (5 av 5). Store 
deler av nærområdene til det foreslåtte anlegget består av truede, nær truede og viktige naturtyper 
av stor eller svært stor forvaltningsverdi, deriblant fjellhei, lesider, tundra (NT – nært truet) og 
snøleier (VU - sårbar). Mange av plantene som vokser på Fjellheisplatået og omegn er truede, nær 
truede og/eller regionalt sjeldne. I tillegg til de som allerede er beskrevet i oppstartsvarselet 
(reinrose (NT), fjellpryd (NT) og fjellkrukkemose (VU)), finnes det i Fløya-området også fjellsolblom 
(NT), dvergrublom (EN – sterkt truet), reinstarr (VU), kantlyng (VU) og kalkfiol (NT). I tillegg er området 
viktig for fugl. Landskapet inngår i KULA som er et større kulturhistorisk landskap av nasjonal 
interesse.   
 
Det er viktig at tilrettelegging gjøres med tanke på å bevare dette unike fjellområdet som det er og at 
spesialkompetanse innhentes ved behov.  Da det må gjøres vurderinger av hvor og hvilke de 
viktigste miljøverdiene er, er det viktig at høringsprosessene legges opp på en slik måte at viktige 
innspill kommer kommunen i hende, slik at disse verdiene kan ivaretas på en best mulig måte.  
 
 
 
 
Side: 4/6 
 
 
 
 
Det er i oppstartvarselet vist til at det er aktuelt å innta midlertidig rigg- og anleggsområde i 
plankartet med bruk av bestemmelsesområde og skravur, samt at det fremlegges utkast til rigg- og 
marksikringsplan som sendes med planforslaget på høring. 
 
Statsforvalteren mener dette er helt nødvendig for å sikre tilstrekkelig medvirkning og faglige innspill 
fra sektormyndigheter på naturmangfoldsområdet, og hvordan dette ivaretas i bygge og 
anleggsfasen. 
 
Statsforvalteren viser for øvrig til at prinsippene i naturmangfoldloven §§ 8 til 12 skal legges til grunn 
som retningslinjer ved utøving av offentlig myndighet, jf. § 7. 
 
Beslutningen skal vise: 
- Hvilke prinsipper som er relevante og hvorfor 
- Hvordan prinsippene er vurdert 
- Hvilken betydning prinsippene har fått for utfallet 
 
Manglende eller mangelfull vurdering av naturmangfoldlovens prinsipper vil representere en 
saksbehandlingsfeil og vil etter omstendighetene kunne medføre ugyldighet. 
 
FNs bærekraftsmål og klimagassreduksjoner  
FNs bærekraftsmål er verdens felles arbeidsplan for å utrydde fattigdom, bekjempe ulikhet og 
stoppe klimaendringene innen 2030. Dette krever felles innsats fra alle deler av samfunnet. Lokale 
og regionale aktører er viktige for å nå målene. I denne reguleringsplanen mener statsforvalteren 
det er mest hensiktsmessig at tiltakshaver fokuserer på hvordan planleggingen og gjennomføringen 
av planen kan bidra til å nå bærekraftsmål 12 - ansvarlig forbruk og produksjon - og bærekraftsmål 
13 – stoppe klimaendringene.  
 
Planen kan bidra til å nå mål 12 ved å redusere avfallsmengden gjennom materialgjenvinning og 
ombruk, samt etiske og «grønne» innkjøp, jf. https://www.anskaffelser.no/verktoy/veiledere/kom-i-
gang-med-gronne-anskaffelser og 
https://www.regjeringen.no/globalassets/upload/bld/for/ie_veileder_for_etisk_handel.pdf.   
 
Når det gjelder bærekraftsmål 13, har Norge forpliktet seg til å redusere de nasjonale 
klimagassutslippene med 50-55 % innen 2030. Dette krever en rask og omfattende omstilling i alle 
deler av samfunnet. Det er derfor viktig at klimagassreduksjon og energieffektivisering gis prioritet i 
planarbeidet, og at løsninger som gir klimagevinst i form av reduserte utslipp blir vurdert. Nedenfor 
er noen konkrete tips til hvordan lavest mulig klimagassutslipp kan bli et grunnleggende prinsipp i 
det videre arbeidet.  
 
Byggene som føres opp i dag, vil fortsatt være i bruk i 2050, når Norge skal være et 
lavutslippssamfunn. Planen bør derfor sette rammer som sikrer at bygg i planområdet blir oppført 
med passiv- eller plusshusstandard. Vi anbefaler at tiltakshaver benytter veilederen Grønn 
materialguide – veileder i miljøriktig materialvalg https://byggalliansen.no/wp-
content/uploads/2020/09/Gronn-Materialguide-v3_1-002.pdf i den videre planprosessen. Den kan gi 
nyttige innspill til klimavurderingene.  
 
Vi anbefaler også at utbygger tenker bevisst gjennom bruk av lokale energiløsninger, materialer og 
fossilfri byggefase der mulig. Veilederen Kriterier for vurdering av klimakonsekvenser i 
 
 
Side: 5/6 
 
 
planprosessen (Oslo kommune) gir en god oversikt over hva som må vurderes i kap 3.4 – 3.6: 
https://www.oslo.kommune.no/getfile.php/13372564-
1592400801/Tjenester%20og%20tilbud/Plan%2C%20bygg%20og%20eiendom/Byggesaksveiledere%2
C%20normer%20og%20skjemaer/Klimakriterier%20%E2%80%93%20veileder.pdf.  
 
Statsforvalteren anbefaler at det som ledd i planprosessen blir utarbeidet et enkelt 
klimagassregnskap med utgangspunkt i det som er de vanligste løsningene i dag, og at 
plandokumentene gjør rede for  
• 
Tiltak for å redusere energiforbruk 
• 
Tiltak for å redusere klimagassutslipp 
• 
Valg av energiløsninger og byggematerialer  
 
Samtidig ber vi om at planbeskrivelsen omtaler og drøfter hvordan utbyggingen vil bidra til å nå 
bærekraftsmålene. 
 
Medvirkning 
I oppstartvarselet beskrives Fjellheisen som et viktig bygg for Tromsø og Tromsø-identiteten.  
Det vises i forlengelsen av dette til viktigheten av å vurdere visuell utforming og landskapsvirkninger, 
og det ønskes å legge til rette for bred medvirkning rundt disse temaene ut over lovens minstekrav.  
 
Statsforvalteren viser i denne sammenheng til veilederen «medvirkning i planleggingen» 
https://www.regjeringen.no/globalassets/upload/kmd/plan/medvirkningsveileder/h2302b_veileder_
medvirkning.pdf 
 
Statsforvalteren mener det bør legges vekt på å formidle til allmennheten på ulike plattformer at det 
pågår en planprosess og at det ønskes innspill, eksempelvis gjennom ulike digitale plattformer, 
presseoppslag etc. Terskelen for å delta på fysiske informasjons- og drøftingsmøter kan for enkelte 
være høy, og det kan vurderes om det i tillegg kan inviteres til åpne digitale møter.  
 
Lett tilgjengelig brukerundersøkelser, f.eks ved bruk av digital questback for brukerne av anlegget, 
kan vurderes. I slike undersøkelser kan brukerne gi tilbakemelding om hva som fungerer bra, hva 
som fungerer mindre bra og hva som eventuelt ønskes i fremtiden. 
 
Vi vil også anbefale at planen legges fram i Planforum før utlegging til offentlig ettersyn. 
 
 
Oversending av planforslag i SOSI-format før høring  
Vi ber om at kommunen sender planavgrensningen som SOSI-fil og PDF-utskrift til Kartverket på e-
post planTRF@kartverket.no så snart som mulig. Samtidig ber vi om at forslag til plankart sendes 
som SOSI-fil og PDF-utskrift til Kartverket på samme e-postadresse, før høring. Kartverket vil utføre 
en teknisk kontroll av planen og melde eventuelle rettingsbehov. Kontrollen bør skje før høring, slik 
at eventuelle feil og mangler er rettet opp før plankartet sendes ut på høring.  
 
Den digitale planen lagres i en regional høringsdatabase som de statlige og regionale 
høringsinstansene benytter i sin saksbehandling. Dette forenkler saksbehandlingen og gir raskere og 
bedre høringsuttalelser 
 
 
Statsforvalteren stiller seg til rådighet for spørsmål og drøftinger i det videre arbeidet med planen. 
Ved henvendelser ber vi dere oppgi saksnummer 2022/1367. 
 
 
Side: 6/6 
 
 
 
 
Med hilsen 
 
Oddvar Brenna 
fagkoordinator areal 
 
 
 
Gaute Sletteland 
seniorrådgiver 
 
Dokumentet er elektronisk godkjent 
 
 
 
 
Kopi til: 
TROMS OG FINNMARK FYLKESKOMMUNE 
Postboks 701 
9815 
VADSØ 
SAMEDIGGI / SAMETINGET 
Ávjovárgeaidnu 50 
9730 
KARASJOK 
TROMSØ KOMMUNE 
Postboks 6900 
9299 
TROMSØ 
 
 
 
