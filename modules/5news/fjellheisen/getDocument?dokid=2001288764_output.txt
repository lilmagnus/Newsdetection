 
 
 
 
  
Postadresse 
Telefon: 22 07 30 00 
Kontoradresse 
Fakturaadresse 
Statens vegvesen 
 
Stakkevollvegen 35-37 
Statens vegvesen 
Transport og samfunn 
firmapost@vegvesen.no 
9010 TROMSØ 
Fakturamottak DFØ 
Postboks 1010 Nordre Ål 
  
  
Postboks 4710 Torgarden 
2605 LILLEHAMMER 
Org.nr: 971032081 
  
7468 Trondheim 
  
  
  
  
  
  
  
  
 
HAMRAN/JOHANSEN ARKITEKTER AS 
Skur 35 
Akershusstranda 15 
 
0150 OSLO 
  
 
   
 
  
Behandlende enhet: 
Saksbehandler/telefon: 
Vår referanse: 
Deres referanse: 
Vår dato: 
Transport og samfunn 
Mariann Lisbeth Larsen / 
77617242 
23/17753-3 
22105 
23.02.2023 
 
 
 
 
 
 
 
    
Innspill til varsel om oppstart, detaljregulering Fjellheisen øvre stasjon og 
området rundt Fjellstua - Tromsø kommune 
Vi viser til brev datert 25.01.2023 med varsel om oppstart av detaljregulering for Fjellheisen 
øvre stasjon, Tromsø. 
 
Saken gjelder  
Hamran/Johansen Arkitekter AS varsler om oppstart av detaljregulering Fjellheisen øvre 
stasjon og utearealer på fjellheisplatået. Området er ikke detaljregulert og er i 
kommuneplanens arealdel avsatt til LNFR-område. 
 
Formålet med planen er regulere etablert arealbruk på fjellheisens øvre stasjon og Fjellstua, 
samt å legge til rette for nybygg. Videre skal planen legge til rette for opparbeiding av 
utomhusarealene mot Storsteinen. 
 
Planforslaget er vurdert opp mot forskrift om konsekvensutredning. Konklusjonen i 
oppstartsmøte med Tromsø kommune er at planen ikke omfattes av forskriften da tiltaket 
ikke vil føre til vesentlige virkninger for miljø og samfunn sammenlignet med dagens 
situasjon.  
 
Statens vegvesens rolle i planleggingen 
Statens vegvesen har ansvar for at føringer i Nasjonal transportplan (NTP), Statlige 
planretningslinjer for samordnet bolig-, areal- og transportplanlegging, vegnormalene og 
andre nasjonale og regionale arealpolitiske føringer blir ivaretatt i planleggingen. Statens 
vegvesens samfunnsoppdrag er «å utvikle og tilrettelegge for et effektivt, tilgjengelig, 
sikkert, og miljøvennlig transportsystem». 
 
 
 
 
2 
 
Vi uttaler oss på vegne av staten som forvalter av riksveg og etaten sine egne kulturminner, 
og som statlig fagmyndighet med sektoransvar innenfor vegtransport. Statens vegvesen sitt 
sektoransvar for vegnettet betyr at Statens vegvesen har et overordnet ansvar for at 
trafikksikkerhet, klima og miljøhensyn og helhetlig bypolitikk ivaretas i alle planforslag som 
berører samferdsel. Dette gir oss rett til å stille krav til både statlige, fylkeskommunale og 
kommunale veger, gater og løsninger for gående og syklende. 
 
Statens vegvesens rolle i denne saken er som statlig fagmyndighet med sektoransvar 
innenfor vegtransport. 
 
Statens vegvesens innspill til planarbeidet 
Planområdet omfatter kun arealet på og rundt øvre fjellheisstasjon. Spørsmål knyttet til 
adkomst og parkering blir ikke vurdert. Det står i planinitiativet at parkering ikke er relevant 
siden det ikke er kjøreadkomst til bygget og at adkomst er med gondolen eller at folk 
kommer til fots.  
 
Vi er ikke enig i at parkering ikke er relevant for denne planen. Ved en utvidelse og fornying 
av Fjellstua legges det opp til at flere vil besøke området, og forhold utenfor planområdet 
knyttet til adkomst og parkering burde derfor vært omtalt også i denne planen. Etter vår 
mening kan ikke adkomst og parkering kun knyttes til en eventuell regulering av nedre 
fjellheisstasjon ved en annen anledning, da disse hører naturlig sammen. Vi mener derfor at 
disse temaene må være med også i dette planarbeidet. 
 
Vi har utover dette ikke innspill og ønsker lykke til med planarbeidet. 
 
 
  
Med hilsen 
 
 
 
Oddbjørg Mikkelsen 
Seksjonsleder 
Mariann Lisbeth Larsen 
 
Senioringeniør 
 
Dokumentet er godkjent elektronisk og har derfor ingen håndskrevne signaturer. 
 
  
Kopi 
STATSFORVALTEREN I TROMS OG FINNMARK, Postboks 700, 9815 VADSØ 
TROMS OG FINNMARK FYLKESKOMMUNE, Postboks 701, 9815 VADSØ 
TROMSØ KOMMUNE, Postboks 6900, 9299 TROMSØ 
 
