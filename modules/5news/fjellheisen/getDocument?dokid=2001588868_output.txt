 
 
 
 
 
 
 
 
 
 
 
 
 
 
 
E-postadresse: 
sftfpost@statsforvalteren.no 
Sikker melding: 
www.statsforvalteren.no/melding 
 
Postadresse: 
Postboks 700 
9815 Vadsø 
 
Besøksadresse: 
Strandvegen 13, Tromsø 
Damsveien 1, Vadsø 
 
Telefon: 78 95 03 00 
www.statsforvalteren.no/tf 
 
Org.nr. 967 311 014 
 
 
 
Vår dato: 
 
Vår referanse 
 
 18.01.2024 
 
2023/1049 
 
 
 
 
 
 
 
Deres dato: 
 
Deres referanse 
 
 16.11.2023 
 
PLAN-22/01976-145 
 
 
 
 Telefonnummer til saksbehandler 
 Gaute Sletteland, 77 64 21 58 
  
 
 
 
 
Tromsø kommune 
Postboks 6900 
9299 TROMSØ 
 
 
  
 
Samordnet høringsuttalelse - Reguleringsplan for Fjellstua - planID 1956 - 
Tromsø kommune 
Statsforvalteren i Troms og Finnmark viser til høringen og offentlig ettersyn av forslag til 
detaljregulering Fjellheisen øvre stasjon, med utvidet høringsfrist til 18.01.24. 
 
Hensikten med planarbeidet er å: 
• legge til rette for bygging av ny fjellstue, inkludert stasjon for taubanen 
• kanalisere ferdselen på platået for å minimere slitasjen på sårbar vegetasjon 
• sikre mot fallulykker fra platået 
 
Statsforvalteren har ansvaret for å samordne uttalelser med innsigelse fra regionale 
statsetater i Troms og Finnmark. Statsforvalteren skal på gitte vilkår avskjære eventuell 
innsigelse. For merknader og planfaglige kommentarer fra regionale statsetater viser vi til 
deres høringsbrev. 
 
Ingen regionale statsaktører fremmer innsigelse til planforslaget. Behovet for samordning er 
derfor ikke til stede i denne saken. For merknader fra den enkelte statsaktør vises til brev 
disse har sendt kommunen. 
 
Merknader 
Som ovennevnt fremmer ikke Statsforvalteren innsigelse til planforslaget. Statsforvalteren har 
imidlertid inntatt flere merknader under som vi ber kommunen hensynta i det videre planarbeidet. 
 
 
Planen som styringsverktøy for ferdsel på platået 
Som vi påpekte i oppstartvarselet vil det alminnelige forvaltningsrettslige prinsipp om at en sak skal 
være så godt opplyst som mulig før vedtak fattes gjelde selv om det ikke er krav til konsekvens-
utredning. Videre påpekte Statsforvalteren behovet for grundige utredninger av blant annet planens 
virkning på naturmangfoldet. 
 
 
 
Side: 2/4 
 
 
En sentral hensikt med planarbeidet er å kanalisere ferdselen på platået for å minimere slitasjen på 
sårbar vegetasjon. Statsforvalteren mener det kan stilles spørsmål ved om man fullt ut oppnår 
denne hensikten med inneværende planforslag.  
 
Dagens situasjon med masseturisme (3-400.000 besøkende/år) i et sårbart naturområde og den 
store slitasjen denne ferdselen har medført, er ikke tilfredsstillende, og det er viktig at kommunen 
som arealmyndighet er sitt ansvar bevisst for å unngå ytterligere skader. Med en høyere kapasitet 
på fjellstua og en antatt økende turistmengde vil det trolig kunne bli økt ferdsel innenfor både 
planområde og tilgrensende områder (influensområdet). 
 
Statsforvalteren har derfor hatt en berettiget forventning om at planforslaget skulle inneha konkrete 
tiltak i kart og bestemmelser for å begrense de negative konsekvensene masseturismen på platået 
har for naturmiljøet, herunder bl.a. tiltak for å kanalisere ferdselen. 
 
Statsforvalteren finner imidlertid at planen inneholder få konkrete tiltak som vil virke avbøtende på 
uønsket ferdsel og bruk, og at mange av løsningene overlates til byggesaksbehandlingen. 
 
Dette gjør det utfordrende å ta stilling til planforslaget, da virkningene av planforslaget til en viss 
grad vil bero på hva slags løsninger man godkjenner gjennom byggesaksbehandlingen. Disse 
løsninger vil heller ikke være gjenstand for slik offentlighet og medvirkning man har gjennom en 
planprosess. Det vil ikke være innsigelsesadgang i møte med slike løsninger, og handlingsrommet 
for sektormyndigheter og andre vil være redusert til en mulig klageadgang på godkjenningsvedtak. 
 
Statsforvalteren mener dette står i kontrast med planformålet og fagrapporten fra Multiconsult, 
hvor det påpekes behov for analyse av ferdselen på platået og tilhørende tilretteleggingstiltak. Slik 
Statsforvalteren ser det kan det derfor settes spørsmålstegn ved om saken er tilstrekkelig opplyst 
jf.forvaltningsloven § 17. 
 
Statsforvalteren vil etter dette oppfordre kommunen til å vurdere om det i større grad kan 
konkretiseres avbøtende tiltak som kan omsettes i kart og bestemmelser. Statsforvalteren mener 
dette også vil avhjelpe en senere byggesaksbehandling.  
 
Allemannsretten vs. masseturisme 
Utøvelse av allemannsretter etter friluftsloven (frill.) kommer med visse begrensninger. Den slitasje 
som den uregulerte ferdselen på platået har medført, kan vanskelig sier å oppfylle 
aktsomhetsplikten i frill. § 11 og naturmangfoldloven § 6. Vi forventer derfor at Tromsø kommune, 
som lokal friluftslivsmyndighet og planmyndighet, har dette i mente i den videre planbehandlingen.  
 
Statsforvalteren ser i likhet med Troms fylkeskommune behov for at det utarbeides en 
besøksforvaltningsplan for platået, at det her gjennomføres en analyse av ferdselen med 
utgangspunkt i Fjellheisen/Sherpatrappa, og at det fastsettes konkrete tiltak for å begrense de 
negative konsekvensene av ferdselen på naturmiljøet. Videre at denne besøksforvaltningsplanen 
gjøres juridisk bindende for detaljreguleringsplanen for Fjellheisen.  
 
Et alternativ til tilretteleggingstiltak i reguleringsplanen med sikte på å kanalisere ferdselen i 
området, er å fastsette adferdsregler i kommunal forskrift etter frill. § 15. Dette er imidlertid et mer 
inngripende tiltak og det vil derfor trolig være enklere at nødvendig tilrettelegging gjøres i plan- og 
bygningslovsporet.  
 
 
 
Side: 3/4 
 
 
Reindrift 
Økt turisme og dertil økt utfart på platået og ikke minst influensområdene til planen, vil kunne virke 
negativt på reindriften. Aktiviteten på platået knyttet til planlagte tiltak og ferdsel innover Fløya er 
størst på våren, om sommer og på høsten, hvilket vil si i samme periode som reindrifta også bruker 
området. 
 
Statsforvalteren registrerer at berørt reinbeitedistrikt er tilbudt konsultasjon, og vi legger til grunn at 
eventuelle innspill og forslag fra reinbeitedistriktet vil bli grundig vurdert i fortsettelsen av 
planprosessen. 
 
Statsforvalteren mener potensiell negativ virkning på reindriften også er med å underbygge behovet 
for en forvaltningsplan eventuelt forskrift etter frill. § 14 jf. over. 
 
Planbeskrivelsen 
Bildeteksten på s. 45 (pkt. 8.7) om kartlagte naturtyper jf. Miljødirektoratets instruks gir feil forklaring 
på den verdi naturtypene har. Rød farge gir «svært stor forventningsverdi», mørk oransje gir «stor 
forvaltningsverdi» og lys oransje gir «middels forvaltningsverdi». 
 
Planforslagets virkninger for naturmangfoldet er langt på vei rotete fremstilt og preges av 
gjentakelser. Der Multiconsult i sin fagrapport (sårbarhetsanalyse) foreslår konkrete tiltak slik som 
analyse av ferdselen og tiltak for å kanalisere ferdselen, skulle dette vært belyst og vurdert i 
planbeskrivelsen. Det faktum at ferdselen med utgangspunkt i Fjellheisen medfører influens utover 
planområdet, er ikke belyst. Dette er en svakhet ved planforslaget. 
 
Planbestemmelsene 
I bestemmelsene pkt. 3.1 åpnes det for tilføring av «rene» masser uten «fremmede frø». Vi er enig i 
intensjonen med bestemmelsen. Bestemmelsen er imidlertid for lite konkret og må endres for å 
sikre at påføring av masser ikke medfører negativ påvirkning på stedegne arter og naturtyper. Vi 
mener her det må spesifiseres hvilke typer masser som tillates. Videre er det ikke bare arter som er 
listet opp på fremmedartlista (tidl. «svartelista») som ikke bør sås/plantes i området. Mange av 
artene som vokser i planområdet er konkurransesvake arter, og det må derfor kun tilføres stedegne 
plantearter, altså planter som allerede vokser der.  
 
Statsforvalteren mener her at det ikke bør tilføres jord da dette kan endre grunnforholdene 
vesentlig sammenliknet med dagens substrat. Det bør lages en plan for naturrestaurering i regi av 
kommunen for å avklare egna revegeteringstiltak. Uten en slik plan bør ikke planområdet 
plantes/sås. 
 
Avslutning 
Statsforvalteren har ut over ovenstående ingen merknader til planforslaget. Vi stiller til disposisjon 
ved behov for råd/veiledning i den videre planprosessen. Ved hendelser ber vi dere oppgi 
saksnummer jf. dette brev. 
 
 
Med hilsen 
 
 
Hans Kristian RønningenHans Kristian 
Rønningen 
leder for planseksjonen 
 
 
 
 
Gaute Sletteland 
seniorrådgiver 
 
 
Side: 4/4 
 
 
leder for planseksjonen 
 
Dokumentet er elektronisk godkjent 
 
 
 
 
Kopi til: 
SAMEDIGGI / SAMETINGET 
Ávjovárgeaidnu 50 
9730 
KARASJOK 
TROMS FYLKESKOMMUNE 
Postboks 6600 
9296 
TROMSØ 
 
 
 
