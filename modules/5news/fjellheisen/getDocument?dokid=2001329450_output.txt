 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
HAMRAN/JOHANSEN ARKITEKTER AS 
Skur 35Akershusstranda 15 
0150 OSLO 
 
   
 
 
Deres ref. 
Vår ref. 
Saksbehandler 
Dato 
   
PLAN-22/01976-72 
Margareth Sundfør 
+47 48008205 
12.04.2023 
 
 
Referat fra arbeidsmøte 28. mars 2023 om plan 1956 Fjellheisen øvre 
stasjon 
 
 
Tilstede:  
Roger Fagerheim (Frabene AS), Lars Hamran (Hamran/Johansen arkitekter AS), 
Erik Eidesen (Tromsø kommune), Margareth Sundfør (Tromsø kommune) 
Møtested: 
 
Rådhuset 
Møtetidspunkt:  
28. mars 2023 kl. 13:00-14:50 
 
 
Framdrift 
Plankonsulent orienterte om at det legges opp til at komplett planforslag sendes til kommunen i slutten av 
april. Dersom planlagt framdrift endres ber byplan om å bli orientert om det så snart som mulig. 
 
Byplan påpekte at framdriften, som det er lagt opp til i framdriftsplanen, forutsetter at  
• 
det leveres et teknisk komplett planforslag 
• 
at det ikke er faglig uenighet mellom plankonsulent og byplan 
o 
eventuelle behov for avklaringer må tas opp og avklares så snart som mulig 
• 
at rammer i oppstartsmøtet følges opp i planforslaget 
o 
dersom det er behov for endring av rammer avtalt i oppstartsmøtet må dette tas opp og 
avklares så snart som mulig 
 
Konsultasjon etter sameloven 
Plankonsulent orienterte om at reinbeitedistriktet Mauken//Tromsdalen, i forbindelse med varsel om 
oppstart, er informert om retten til konsultasjon etter sameloven i denne saken. Plankonsulent har 
imidlertid ikke fått noen tilbakemelding fra distriktet.  
 
Byplan understreket at det i planforslaget må dokumenteres at reinbeitedistriktet er blitt varslet og at de 
har fått tilbud om konsultasjon dersom de ønsker det. 
 
 
Rammene for videre prosess 
 
• 
Etablering av midlertidig anleggsvei  
Roger Fagerheim tok opp at det er behov for en midlertidig anleggsvei for frakt av blant annet borerigg og 
kran til Fjellheisplatået. I oppstartsmøtet ble det understreket at all transport av utstyr, materialer og 
rivningsavfall mm. skal skje med helikopter. Problemstillingen er derfor ny og var heller ikke meldt inn i 
forkant av møtet. 
 
 
2 
 
• 
Vilkår knyttet til gjennomføring av tiltak i uteområdet 
Som det står i referatet fra oppstartsmøtet vil det bli stilt vilkår for gjennomføring av tiltak i uteområdet. 
Det vil være opp til Fjellheisen AS og Tromsø kommune v/PIF, sammen med seksjon for eiendom, å 
avklare hvilke avtaler som skal inngås for å sikre at vilkårene innfris. 
 
• 
Nødvendig å utarbeide OSG-plan? 
Liste over komplett planforslag krever at det utarbeides OSG-plan. Byplan avklarer med PIF om det er 
behov for en OSG-plan for dette planprosjektet. 
 
Samarbeidsavtale med Tromsø kommune v/PIF 
Roger Fagerheim opplyste i møtet om utfordringer med å få på plass en samarbeidsavtale mellom 
Fjellheisen AS og kommunen v/PIF. I etterkant av møtet har byplan fått en e-post om problemstillingen. 
Byplan tar som avtalt problemstillingen videre til ledelsen på byutvikling. 
 
Tilbakemelding på utkast til planbestemmelser og plankart 
Byplan ga flere tilbakemeldinger til utarbeiding av plankart og bestemmelser i møtet. Videre understreket 
byplan at for å gå gjennom planbestemmelsene er det nødvendig å ha et plankart. En plankartskisse som 
mottatt egner seg kun som et grunnlag for diskusjon, ikke til gjennomgang av bestemmelsene.  
 
I referatet fra oppstartsmøtet står det at det skal vurderes å angi bestemmelsesområde for midlertidig 
rigg- og anleggsområde i plankartet. Dette kan også løses på andre måter, ved at det for eksempel lages 
en «uteromsplan» for rigg- og anleggsområdet som knyttes til en bestemmelse.  Rigg- og 
anleggsområdet må inngå i varslet planområde. 
 
Merknadsbehandlingen i forbindelse med varsel om oppstart 
Plankonsulent opplyste om at behandling av forhåndsmerknader vil bli oppdatert med innspillene fra 
Statens vegvesen og Sametinget. Byplan understreket viktigheten av at plankonsulent svarer ut 
innspillene til varsel om oppstart og synliggjør forslagstiller sine vurderinger i selve planforslaget der det 
er aktuelt. 
 
Avklaringer gjort i etterkant av møtet  
I etterkant av møtet har byplan gjort en vurdering av etablering av en midlertidig anleggsvei opp mot 
bestemmelsene i plan- og bygningsloven. Etablering av anleggsvei er et søknadspliktig tiltak etter plan- 
og bygningsloven § 20-1 bokstav l) og må ses i sammenheng med den pågående planprosessen. En 
anleggsvei vil kunne få store virkninger for friluftslivet, KULA-området, naturmangfoldet og reindrifta. På 
bakgrunn av de forhold som gjør seg gjeldende i saken vil etablering av en anleggsvei i dette området 
etter vår vurdering utløse reguleringsplikt. 
 
Vi gjør oppmerksom på at det er tillatt med bruk av motorkjøretøy på vinterføre til transport av materialer, 
utstyr og arbeidsfolk til bygging i samsvar med byggetillatelse. Dette er hjemlet i § 3 bokstav d) i forskrift 
for bruk av motorkjøretøyer i utmark og på islagte vassdrag. Vi viser samtidig til den generelle 
aktsomhetsplikten i § 8 i motorferdselloven. Aktsomhetsplikten innebærer at ferdselen ikke skal volde 
unødig skade på grunn, vegetasjon og dyreliv eller være til ulempe for andre. Ferdselen skal heller ikke 
forstyrre eller forurense naturmiljøet unødig. 
 
 
 
Med hilsen 
 
Erik Eidesen 
 
 
 
 
 
Margareth Sundfør 
nestleder 
 
 
 
 
 
arealplanlegger 
 
Seksjon for byutvikling, byplan 
 
Dokumentet er elektronisk godkjent og har ingen signatur 
 
 
 
 
 
 
3 
 
Kopi til: 
FRABENE AS 
  
