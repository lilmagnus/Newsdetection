 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
Adresseinformasjon fylles inn ved ekspedering. Se mottakerliste 
nedenfor. 
   
   
 
   
 
 
Deres ref. 
Vår ref. 
Saksbehandler 
Dato 
   
BYGG-22/00400-37 
Thea Solvoll Liahjell 
+47 94804760 
29.06.2023 
 
 
Tilbud om konsultasjon etter Sameloven kapittel 4 
Tromsø kommune har mottatt søknad om etablering av skianlegget «Arctic Center» på eiendommene 
gnr./bnr. 66/4, 68/3, 68/64, 68/21, 68/15 og 68/7 i Håkøybotn på Kvaløya.  
 
 
Oversiktskart 
 
Søknaden består av flere planlagte tiltak, herunder velkomstsenter med parkeringsanlegg og trafikal 
forplass, syv skiheiser med tilhørende heishus og nedfarter, terrenginngrep og etablering av løsning for 
vann og avløp. Tiltakene er i hovedsak i tråd med gjeldene reguleringsplaner 1515 og 1875. Det er søkt 
om dispensasjon for justert plassering av skiheiser, og for plassering av vannledning i et område som er 
regulert til landbruk, natur, friluft og reindrift i kommuneplanens arealdel.  
 
Ettersom plasseringene av noen av skiheisene skal justeres, og en vannledning skal føres opp utenfor 
planområdet, ønsker kommunen å invitere dere til konsultasjon angående disse dispensasjonene. Øvrige 
tiltak, som utføres i tråd med underliggende planer, vil ikke være gjenstand for konsultasjon.  
 
Etter sameloven kapittel 4 har kommunen konsultasjonsplikt i saker etter plan og bygningsloven som kan 
berøre samiske interesser direkte. Ettersom tiltakene som er betinget av dispensasjon befinner seg 
innenfor flyttlei og helårs beiteområde, vurderer kommunen at saken vil kunne berøre samiske interesser 
direkte. Vi har i dette tilfellet valgt å tilskrive reinbeitedistriktet på Kvaløya. Sametinget, Statsforvalteren i 
Troms og Finnmark og Fylkeskommunen i Troms og Finnmark orienteres ved kopi av dette brevet.   
2 
 
Vi har innhentet informasjon fra kartportalen Kilden (Nibio) og kulturminnesøk.  
 
Reindrift  
Reinbeitedistrikt 14 (Sállir/Kvaløy) er registrert som bruker av området. Det er to driftsenheter innenfor 
Sállir/Kvaløy reinbeitedistrikt. Deler av området hvor tiltakene søkes utført fungerer som vår-, sommer, 
høst- og vinterbeite. Det ligger en flyttlei i området, og trekklei i nærheten.  
 
 
Vårbeite (Kilden, Nibio). 
 
 
           
 
Sommerbeite (Kilden, Nibio). 
 
 
Høstbeite (Kilden, Nibio).  
 
 
3 
 
 
Vinterbeite (Kilden, Nibio).  
 
 
Kart som viser flyttlei (markert med gult) og trekklei (markert med tykke sorte streker). (Kilden, Nibio). 
 
Kulturminner 
Det er ett automatisk fredet kulturminne i nærheten av omsøkte tiltak. Kulturminnet er et árran/ildsted 
med Askeladden ID 241037-0. Kulturminnet datert til tidsrommet 1706 - 1915AD. Det tilhører derfor med 
stor sannsynlighet den reindriftssamiske bruken av området før tvangsflyttingen i 1923. Alle samiske 
kulturminner fra år 1917 eller eldre er automatisk fredet, jf. kulturminneloven § 4.   
 
Sametinget har vurdert at den omsøkte vannledningen vil være i konflikt med det automatisk fredede 
kulturminnet, og således i strid med kulturminneloven. Det vil ikke kunne gis igangsettingstillatelse til 
etablering av vannledningen før Sametinget har gitt tillatelse til inngrep i kulturminnet.  
 
Tilbakemelding 
Denne henvendelsen er et formelt tilbud om konsultasjon til samiske interesser og reindriftsnæringen. 
Dersom det er ønskelig med konsultasjon ber vi om en tilbakemelding på dette snarest, og senest innen 
fire uker.  
 
Ta gjerne kontakt med saksbehandler Thea Solvoll Liahjell på telefon: 948 04 760 eller e-post: 
thea.solvoll.liahjell@tromso.kommune.no dersom dere har spørsmål.  
 
Med hilsen 
 
Maria Wilhelmsen 
Thea Solvoll Liahjell 
Fungerende enhetsleder 
Jurist 
Seksjon for byutvikling, Byggesak 
 
Seksjon for byutvikling, Byggesak 
 
Dokumentet er elektronisk godkjent og har ingen signatur 
4 
 
 
 
 
Mottakere: 
REINBEITEDISTRIKT 14 KVALØY 
Reiulf Aleksandersen 
Per Lars Kitti 
 
 
Kopi til: 
STATSFORVALTEREN I TROMS OG FINNMARK 
SAMEDIGGI / SAMETINGET 
ARCTIC CENTER AS 
TROMS OG FINNMARK FYLKESKOMMUNE KULTUR 
IHUGA AS 
  
