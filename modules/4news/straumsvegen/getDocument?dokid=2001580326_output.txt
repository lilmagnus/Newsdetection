 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
Adresseinformasjon fylles inn ved ekspedering. Se mottakerliste 
nedenfor. 
   
   
 
   
 
 
Deres ref. 
Vår ref. 
Saksbehandler 
Dato 
   
BYGG-22/00400-64 
Thea Solvoll Liahjell 
+47 94804760 
09.01.2024 
 
 
Ny anmodning om uttalelse til etablering av skianlegget «Arctic Center» 
etter justert søknad 
 
Ansvarlig søker: 
IHUGA AS 
Tiltakshaver: 
ARCTIC CENTER AS 
 
Vedlagt følger oppdatert søknad om etablering av skianlegget «Arctic Center» på eiendommene gnr./bnr. 
66/4, 68/3, 68/64, 68/21, 68/15 og 68/7 i Håkøybotn på Kvaløya. Søknaden ble opprinnelig sendt på 
høring den 22.03.2023. På bakgrunn av tidligere høringsuttalelser og kommunens foreløpige vurdering av 
saken er det i ettertid gjort endringer av prosjektet, og søknaden sendes av denne grunn på ny høring.  
 
Søknaden består av flere planlagte tiltak, som er nærmere redegjort for under punkt 2, og dispensasjon 
fra fire planbestemmelser, som er nærmere redegjort for under punkt 3. Redegjørelse for plansituasjon 
fremgår av punkt 1. Det vises også til vedleggene til høringsbrevet. I vedlegget «Rammesøknad» har 
ansvarlig søker gitt inngående redegjørelser for planlagte tiltak og begrunnet de ulike dispensasjonene.  
 
Vi ber om rask tilbakemelding.  
 
1. Plansituasjon 
  
Eiendommene hvor tiltakene søkes plassert er omfattet av tre arealplaner. Kommuneplanens arealdel 
(plan-ID: 0142), reguleringsplan «Arctic Center, Håkøybotn» (plan-ID: 1515) og detaljreguleringsplan 
«Detaljregulering for alpinanlegg i Håkøybotn, nedre del Arctic Center» (plan-ID: 1875).    
  
Det føler av kommuneplanens arealdel (heretter KPA) at området underlagt hensynssone H910_50, noe 
som betyr at gjeldene reguleringsplan skal gjelde uendret. Reguleringsplanene skal for øvrig gjelde side 
om side, men slik at plan 1875 går foran plan 1515 ved motstrid, jf. plan- og bygningsloven § 1-5. 
 
2. Beskrivelse av tiltakene  
 
Det søkes om oppføring/etablering av følgende tiltak:    
 
1. Parkeringsanlegg og trafikal forplass. 
2. Vei og tekniske anlegg. 
3. Velkomstsenter. 
4. Skiheisene T1, T2, T4, T5, T6 og T7 (Omtalt som Bamsebåndet. Bytrekket, Tilbringerheisen, 
Crosstrekket, Stolheis 1 og Stolheis 2), samt tilhørende nedfarter og heishus til T2, T3 og T5. 
5. Terrengbearbeidelser tilknyttet deler av områdene (områdene er omtalt som 1, 2 og 3). 
6. Etablering av løsning for vann- og avløp. 
2 
 
  
Nærmere beskrivelse av de ulike tiltakene: 
 
2.1 Parkeringsanlegg og trafikal forplass:  
Parkeringsanlegg søkes etablert innenfor områdene angitt som f_SPP2, f_SKA2, o_BN2 og f_BN3 i  
reguleringsplan 1875. Trafikal forplass ligger i hovedsak innenfor området angitt som FT1. 
 
2.2 Veier og tekniske anlegg:   
Anleggsvei: I forbindelse med etablering skiheiser med heismaster og tilhørende infrastruktur vil det være 
behov for anleggsvei. Plan 1875 kapittel IV punkt 5.2 fastsetter at det tillates etablert anleggsvei innenfor 
hensynssonene for infrastruktur. Nøyaktig plassering innenfor hensynssonen avklares fortløpende.    
  
Veier: Det søkes om etablering av vei inn til parkeringsområdet, samt internveier videre i 
parkeringsområdet frem til ankomstplasser. 
 
Krysning av Nordelva: Det søkes om etablering av bru over Nordelva. Tiltaket er justert etter forrige 
søknad, og skal nå oppfylle kravene i gjeldene planer. Elveløp endres ikke.  
 
2.3 Velkomstsenter:  
Velkomstsenter søkes plassert ved bunnen av skianlegget og skiheisene, innenfor felt f_BFT1 i plan  
1875. Se vedlagte plan-, snitt-, illustrasjons- og fasadetegninger.  
 
2.4 Seks skiheiser med tilhørende og nedfarter, samt heishus tilknyttet T2, T3 og T5:  
Det søkes om tillatelse til etablering av seks skiheiser: T1, T2, T4, T5, T6 og T7 samt tilhørende 
nedfarter. Skiheis T1 er et bamsebånd, T2 er en T-krok, T4 og T5 er koppheiser og T6 og T7 er stolheiser 
(heretter Stolheis 1 og 2). Stolheis 1 og 2 skal ha integrerte heishus på bunn- og toppstasjon. For de 
øvrige skiheisene søkes det om oppføring tre heishus. Et heishus ved bunnen av T5, et ved bunnen av 
T1 og T2, og et ved bunnen av T3. Heishusene vil ha en lik, enhetlig utforming som vist på tegninger.  
 
T1, T2, T3 og T5 ligger i sin helhet innenfor plan 1875, mens nedre del og bunnstasjon for Stolheis 1  
ligger innenfor plan 1875. Øvrig del av Stolheis 1, heismaster, toppstasjon og tilhørende teknikk ligger  
innenfor plan 1515. Stolheis 2 ligger utelukkende innenfor plan 1515.   
 
2.5 Terrenginngrep   
Det søkes om tillatelse til større terrenginngrep innenfor tre områder:   
 
Område 1: Terrenginngrep ved krysningen av Nordelva, hvor bunnstasjonen til Stolheis 1 er planlagt  
plassert. Det søkes om inngrep knyttet til etablering av bru, samt andre terrengendringer på oversiden av 
krysningen og rundt bunnstasjonen. 
 
Område 2: Terrenginngrep rundt velkomstsenteret ved forplassen, skitorget og vareleveringsområdet.  
Området hvor tiltakene søkes plassert ligger bratt terreng, med opp mot seks meter høydeforskjell der 
velkomstsenteret søkes oppført. 
 
Område 3: Terrenginngrep i arealet regulert til parkering i plan 1875. Området hvor tiltakene søkes 
plassert ligger bratt terreng, med opp mot tre meter høydeforskjell der parkeringsarealet søkes oppført. 
 
2.6 Etablering av løsning for vann og avløp  
Det søkes om å legge vannledning for vannforsyning til Arctic Center i areal som er regulert til landbruk-,  
natur, friluftsformål, samt reindrift (LNFR) i KPA. 
 
3 
Dispensasjoner 
 
I opprinnelig søknad var det søkt om totalt 12 dispensasjoner. Søknaden er nå endret, slik at tiltaket i 
større grad er tilpasset gjeldene arealplaner. Det søkes nå om fire dispensasjoner:  
 
1. Dispensasjon fra plan 1875 kapittel IV punkt 5.2 bokstav a) for plassering av heistraseer. 
2. Dispensasjon fra plan 1515 kapittel III punkt 6.1 bokstav a) for plassering av stolheis 1 og 2.  
3. Dispensasjon fra plan 1515 arealformål «friluftsområde» for plassering av stolheis 1 og 2.  
4. Dispensasjon fra KPA arealformål LNFR for etablering av nedgravd av vannledning. 
 
3 
 
Kommunens foreløpige vurdering er at de fire dispensasjonene kan forventes gitt. Det vises til at 
dispensasjonsadgangen er ment som en «sikkerhetsventil», for å sikre fleksibilitet. Det er etter vårt syn 
naturlig at det kan utløses behov for mindre justeringer av nøyaktig plassering av skiheiser under 
prosjekteringen av et skianlegg, innenfor rammene hvor sporten er planlagt utført. Etter kommunens 
foreløpige vurdering er avvikene i tråd med den fleksibiliteten som dispensasjonshjemmelen er ment å gi.  
   
Når det gjelder dispensasjon fra arealformålet LNFR i kommuneplanens arealdel vises det til at 
vannledningen vil graves ned under jorden, slik at det aktuelle arealet vil kunne benyttes i tråd med 
formålet på samme måte som tidligere, straks arbeidet er ferdigstilt. Kommunen er oppmerksom på 
Sametingets uttalelse angående kulturminnet i området, og vurderer at en eventuell rammetillatelse vil 
kunne gis med forbehold om at igangsettingstillatelse ikke vil bli gitt før forholdet til andre myndigheter er 
brakt i orden, slik pbl. § 21-5 første ledd andre setning åpner for. Det vil da stilles vilkår i rammetillatelsen 
om at arbeidet ikke kan igangsettes før det foreligger tillatelse til plasseringen etter kulturminneloven.  
 
4 
Kommunens anmodning 
 
Med henvisning til plan- og bygningsloven § 19-1 og § 21-5 jf. SAK10 § 6-2, ber vi om uttalelse til 
dispensasjon og nødvendig behandling etter sektorlovgivningen. 
 
Andre myndigheter må innen 4 uker fra oversendelse fatte avgjørelse eller avgi uttalelse. Kommunen kan    
i særlige tilfeller, på anmodning, forlenge fristen før denne er utløpt. Når tiltaket ikke er betinget av   
tillatelse eller samtykke fra andre myndigheter, medfører fristoversittelse at bygningsmyndighetene kan    
avgjøre saken uten å ta hensyn til uttalelse som kommer senere, jf. pbl. § 21-5 tredje ledd. 
 
Med hilsen 
 
Anne-Marte Tøgersen 
Thea Solvoll Liahjell 
enhetsleder 
jurist 
Seksjon for byutvikling, Byggesak 
 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
Vedlegg: 
Avkjørselsplan 
Avtale Remix 
Fasadetegning heishus 
Fasadetegning velkomstbygg mot nord 
Fasadetegning velkomstbygg mot syd 
Fasadetegning velkomstbygg mot vest 
Fasadetegning velkomstbygg mot øst 
Fasadetegning velkomstbygg samlet 
Illustrasjon heis slalomtrekk 
Landskaps- og vegetasjonsplan notat 
Landskaps- og vegetasjonsplan, bro Nordelva og heishus 
Landskaps- og vegetasjonsplan, velkomstbygg 
Lengdeprofil, offentlig samferdsel og grøntanlegg 
Normalprofiler adkomstvei 
Normalprofiler parkering 
Notat orientering naturfare 
Plan og profil, offentlig samferdsel og grøntanlegg 
Plantegning velkomstbygg plan 1 
Plantegning velkomstbygg plan 2 
Plantegning velkomstbygg plan U1 
Plantegning velkomstbygg plan U2 
Plantegning velkomstbygg tak 
Rammesøknad 
Redegjørelse estetikk 1 
4 
 
Redegjørelse estetikk 2 
Redegjørelse estetikk 3 
Redegjørelse estetikk 4 
Redegjørelse estetikk 5 
Redegjørelse estetikk 6 
Redegjørelse estetikk 7 
Redegjørelse estetikk 8 
Redegjørelse estetikk 9 
Redegjørelse estetikk 10 
Redegjørelse estetikk 11 
Redegjørelse estetikk 12 
Redegjørelse vannforsyning 
Rigg- og marksikringsplan 
Situasjonskart midtstasjon 
Situasjonskart plassering av vann- og avløpsanlegg 
Situasjonsplan bunnområde 
Situasjonsplan master 
Situasjonsplan Nordelva 1 
Situasjonsplan oversikt bunn 
Situasjonsplan topp 
Situasjonsplan velkomstsenter 
Snittegning 2 velkomstbygg 
Snittegning bro 
Snittegning CD6 Slalomtrekket 
Snittegning crosstrekket 
Snittegning heis og terreng 
Snittegning SL1 tilbringeren 
Snittegning SL2 bytrekket 
Snittegning SL2 Topptrekket 
Snittegning velkomstbygg, området og terrengjusteringer 
Snittegning velkomstbygg, området 
Snittegning velkomstbygg 
Tegninger, heis slalomtrekk 
Tidligere høringsuttalelse NVE 
Tidligere høringsuttalelse Sametinget 
Tidligere høringsuttalelse Statsforvalteren i Troms og Finnmark 
Tidligere høringsuttalelse Troms og Finnmark fylkeskommune 
Tilbakemelding brann og redning 
Tilbud om konsultasjon etter Sameloven kapittel 4 
Utslippstillatelse 
VAO rammeplan 
 
 
Mottakere: 
STATSFORVALTEREN I TROMS OG FINNMARK 
SAMEDIGGI / SAMETINGET 
REINBEITEDISTRIKT 14 KVALØY 
NORGES VASSDRAGS- OG ENERGIDIREKTORAT (NVE) REGION NORD 
TROMS FYLKESKOMMUNE 
 
 
Kopi til: 
ADVOKATFIRMAET ØSTGÅRD DA 
ARCTIC CENTER AS 
IHUGA AS 
  
