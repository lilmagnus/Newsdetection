Dispensasjon 8  (dokumentasjonskrav g ) (nabovarslet 13.01.2023). 
 
Det søkes om dispensasjon fra reguleringsplan 1875 sin planbestemmelse, dokumentasjonskrav G.   
 
g) Avløpsanlegg: Det vil ikke innvilges rammetillatelse eller igangsettingstillatelse før det foreligger 
godkjenning fra forurensningsmyndighet etter forurensningsforskriften § 13. 
 
 
Det søkes om at dokumentasjonskrav G flyttes til søknad om IG. 
 
I forbindelse med utarbeidelse av beste vann og avløpsløsning for Arctic Center er det vurdert og 
prosjektert flere alternative løsninger. Den ønskede løsning baserer seg på infiltrasjon. 
For å svare ut dokumentasjonskrav G må det foreligge en utslippstillatelse. For å få behandlet og gitt en 
utslippstillatelse må det utføres en infiltrasjonstest. 
 
Utførelse av infiltrasjonstest krever barmark (frostfrie masser), åpent terreng og er pga. årstid ikke mulig å 
gjennomføre før tidligst i mai.  Påvente av infiltrasjonstest vil vi derfor sette byggesaken i bero frem til 
dette er utført. 
 
I forbindelse med utarbeidelse av ny VA løsning og tilhørende godkjenning har det vært flere møter med 
seksjon for Vann og avløp, nå senest 11. januar 2023. Det eneste som nå gjenstår for utslippstillatelsen er 
infiltrasjonstesten som skal avklare nødvendig infiltrasjonsareal. 
 
For å optimalisere og ikke minst sikre god robusthet er det lagt opp til høygradig rensing av avløpsvann før 
infiltrasjon. Dette er blitt godt mottatt av seksjon for vann og avløp (forurensningsmyndighet kap.13 FF), 
som har meddelt at de anser omsøkt løsning som robust og god. 
 
Det er planlagt innsendelse av søknad om IG for grunnarbeider og fundamenter i mai 2023. Det søkes 
derfor om å flytte dokumentasjonskrav G til søknad om IG. 
Infiltrasjonstesten vil bli utført så snart forholdene ligger til rette og resultatene vil innsendes kommunen 
(seksjon for vann og avløp) når de foreligger. 
 
Fordeler og ulemper 
 
Grunnet behov barmarks sesong for utførelse av prøver, risikeres det at byggesaken settes i bero.  
For byggesaksbehandling, fremdrift, kontinuitet og kunnskapsformidlingen er det uheldig at tiden mellom 
utarbeidet og innsendt forslag til behandling av byggesak tar lang tid. Det er tilknyttet høy grad av 
kompleksitet og historikk rundt gjeldende planer som byggesaken svarer ut. Det er derfor store fordeler 
tilknyttet utvikling og kontinuitet i saksbehandlingen. 
Det medfører ingen risiko for kommunen å flytte dokumentasjonskravet (utslippstillatelse) til IG da kravet 
uansett må foreligge før anlegget kan bygges ut. 
I tilsvarende saker og planer er normalen å knytte krav om utslippstillatelse til IG, da det er mest 
hensiktsmessig for utvikling av prosjektering, byggesak og fremdrift i en prosjekteringsprosess. 
Det foreligger og er ferdig utarbeidet løsning for VAO som er oversendt kommunen. Søknad dispensasjon 
er derfor utelukkende knyttet til nåværende årstid, som gjør det umulig å utføre nødvendig test. 
Fordelene med å gi dispensasjon anses derfor som lang flere og bedre enn ulempene ved å gi dispensasjon. 
