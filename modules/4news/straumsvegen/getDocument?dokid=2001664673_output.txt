 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
IHUGA AS 
Bauneveien 55 
1182 OSLO 
 
   
 
 
Deres ref. 
Vår ref. 
Saksbehandler 
Dato 
   
BYGG-22/00400-72 
Thea Solvoll Liahjell 
+47 94804760 
23.02.2024 
 
 
Gnr./Bnr. 66/4, 68/3, 68/64, 68/21, 68/15 og 68/7 Straumsvegen - Tillatelse til 
etablering av skianlegg 
Eiendom (gnr/bnr/fnr/snr): 
66 / 4 / 0 / 0  
Eiendom (gnr/bnr/fnr/snr): 
68 / 3 / 0 / 0  
Eiendom (gnr/bnr/fnr/snr): 
68 / 64 / 0 / 0  
Eiendom (gnr/bnr/fnr/snr): 
68 / 21 / 0 / 0  
Eiendom (gnr/bnr/fnr/snr): 
68 / 15 / 0 / 0  
Eiendom (gnr/bnr/fnr/snr): 
68 / 7 / 0 / 0  
Ansvarlig søker: 
IHUGA AS 
Tiltakshaver: 
ARCTIC CENTER AS 
 
 
Etter delegert myndighet fra kommunestyret: 
 
Byggesaksenheten gir rammetillatelse til etablering av skianlegg slik det er søkt om, jf. plan- og 
bygningsloven §§ 20-2, 20-3 og 21-2 femte ledd. 
 
1. Vi innvilger dispensasjon etter plan- og bygningsloven § 19-2 fra 
a. Plassering av heistraseer, jf. reguleringsplan 1875 kapittel VI punkt 5.2 bokstav a).  
b. Plassering av stolheis 1 og 2, jf. reguleringsplan 1515 kapittel III punkt 6.1 bokstav a).  
c. Plassering av stolheis 1 og 2, jf. reguleringsplan 1515 arealformål «friluftsområde».  
d. Etablering av nedgravet vannledning, jf. kommuneplanens arealdel arealformål «LNFR». 
 
2. Tiltaksklasser fastsettes etter søkers forslag slik det framgår av gjennomføringsplanen, jf. plan- 
og bygningsloven § 21-4 tredje ledd, jf. SAK10 § 9-3. 
 
Gjennomføringsplanen skal til enhver tid være oppdatert med gjeldende ansvarsretter. Søker må 
melde endringer til kommunen. 
 
3. Det må gjennomføres uavhengig kontroll av følgende fagområder, jf. pbl. § 24-1, jf. SAK10 
kapittel 14: 
a. Bygningsfysikk. 
b. Konstruksjonssikkerhet. 
c. Geoteknikk. 
d. Brannsikringskonsept, prosjektering. 
 
4. Tiltaket kan ikke igangsettes før vi har gitt igangsettingstillatelse og følgende krav er oppfylte: 
 
2 
 
a. Følgende dokumentasjon må vedlegges søknaden, jf. plan 1875 kapittel V punkt 1: 
 
i. Ved søknad om igangsettingstillatelse skal det foreligge dokumentasjon og 
godkjente tekniske detaljplaner for offentlige trafikk og grøntareal innenfor 
planområdet. De tekniske detaljplanene skal utarbeides på bakgrunn av planens 
vedlagte rammeplan for offentlig samferdselsanlegg og grøntstruktur. 
Godkjennelsesmyndighet er fagmyndighet i Tromsø kommune. 
 
ii. Ved søknad om igangsettingstillatelse skal det foreligge dokumentasjon og 
godkjente detaljplaner for kryssløsning mellom SKV1, SKV2 og avkjørsel til 
eiendommen 66/46, 66/78, 66/108, 66/109 og 66/121. Godkjenningsmyndighet 
er Statens Vegvesen. 
 
iii. Ved søknad om igangsettingstillatelse skal det foreligge dokumentasjon og 
godkjent detaljplan for avkjørsel til eiendommene 66/65 og 66/40. 
Godkjenningsmyndighet er Statens Vegvesen. 
 
iv. Før det gis igangsettingstillatelse for tiltak i planområdet skal følgende planer 
godkjent av landbruksmyndigheten i kommunen foreligge:  
 
- Skogbruksplan for den enkelte eiendom og området som helhet.  
- Beitebruksplan for ulike kategorier husdyrhold i planområdet. I beitebruksplanen 
skal bl.a. bruk av gjerder i beitesesongen, type gjerder og hvordan disse skal 
driftes inngå. Utbygger og framtidige drivere og eiere av alpinanlegget er 
ansvarlige for opparbeidelse, drift og vedlikehold av gjerdet. Avbøtende tiltak for 
beitebruken, herunder styring av ferdsel, skilting, såing av fôr under heisen, etc., 
legges inn i planen. Beitesesongen går fra 20.mai til 20. september. Andre datoer 
kan avtales med landbruksmyndigheten i Tromsø kommune. 
 
v. Ved søknad om igangsettingstillatelse skal det foreligge en forvaltningsplan for 
reindriften i området. Forvaltningsplanen skal til uttalelse hos reindriftsmyndighet. 
 
b. Det må foreligge dokumentasjon på at følgende rekkefølgekrav er oppfylte, jf. plan 1875 
kapittel VI: 
 
i. Før det kan gis igangsettingstillatelse til bygninger og anlegg i planområdet skal 
offentlig samferdselsanlegg være opparbeidet. Opparbeiding skal skje iht. 
Kommunalteknisk norm for Tromsø kommune. 
 
ii. Før det kan gis igangsettingstillatelse til bygninger og anlegg i planområdet skal 
avkjørsel til eiendommene 66/65, 66/40 66/46, 66/78, 66/108, 66/109 og 66/121 
være opparbeidet. Opparbeiding av avkjørsel skal skje iht. Statens vegvesen 
håndbøker. 
 
iii. Før det kan gis igangsettingstillatelse til bygninger og anlegg i planområdet skal 
det etableres støyskjerming til eiendom 66/46.  
 
iv. Før det kan gis igangsettingstillatelse for hvert enkelt tiltak innenfor BFT1, BFT2, 
BN1, BN2, BN3 og BC1 må avløpsrenseanlegg beskrevet i forslag til VAO-
rammeplan datert 05.12.2019 være etablert.  
 
Igangsettingstillatelse kan likevel gis dersom det gjennom utbyggingsavtale og garanti, 
foreligger tilstrekkelig sikkerhet for at rekkefølgekravene vil bli oppfylt. Midlertidig 
brukstillatelse eller ferdigattest kan ikke gis før rekkefølgekravene er oppfylt, og 
kommunen har godkjent de arealene som skal være offentlige. 
 
c. Det må foreligge samtykke fra Arbeidstilsynet.  
3 
 
d. Gjennomføringsplanen må være oppdatert med ansvarlige foretak for aktuelle 
ansvarsområder.  
 
Vedtaket er begrunnet i saksutredningen nedenfor. 
 
Klagefristen er tre uker 
Vedtaket kan påklages til Statsforvalteren i Troms og Finnmark. Klagefristen er tre uker fra vedtaket er 
mottatt. Klagen sendes til Tromsø kommune, byutvikling, som vurderer saken på ny før den sendes 
videre til Statsforvalteren. Nærmere opplysninger framgår av vedlagte oppsett.  
 
Med hilsen 
 
Maria Wilhelmsen 
fungerende enhetsleder 
Seksjon for byutvikling, byggesak 
 
 
Thea Solvoll Liahjell 
jurist 
Seksjon for byutvikling, byggesak 
 
 
Dokumentet er elektronisk godkjent og har ingen signatur 
 
 
Vedlegg: 
NYTTIGE OPPLYSNINGER HVIS DU ØNSKER Å KLAGE PÅ VEDTAK 
Gjennomføringsplan 
Avkjørselsplan 
Fasadetegning heishus 
Fasadetegning velkomstbygg mot nord 
Fasadetegning velkomstbygg mot syd 
Fasadetegning velkomstbygg mot vest 
Fasadetegning velkomstbygg mot øst 
Fasadetegning velkomstbygg samlet 
Illustrasjon heis slalomtrekk 
Landskaps- og vegetasjonsplan notat 
Landskaps- og vegetasjonsplan, bro Nordelva og heishus 
Landskaps- og vegetasjonsplan, velkomstbygg 
Lengdeprofil, offentlig samferdsel og grøntanlegg 
Normalprofiler adkomstvei 
Normalprofiler parkering 
Notat orientering naturfare 
Plan og profil, offentlig samferdsel og grøntanlegg 
Plantegning velkomstbygg plan 1 
Plantegning velkomstbygg plan 2 
Plantegning velkomstbygg plan U1 
Plantegning velkomstbygg plan U2 
Plantegning velkomstbygg tak 
Rammesøknad 
Redegjørelse estetikk 1 
Redegjørelse estetikk 2 
Redegjørelse estetikk 3 
Redegjørelse estetikk 4 
Redegjørelse estetikk 5 
Redegjørelse estetikk 6 
Redegjørelse estetikk 7 
Redegjørelse estetikk 8 
Redegjørelse estetikk 9 
Redegjørelse estetikk 10 
Redegjørelse estetikk 11 
Redegjørelse estetikk 12 
Redegjørelse vannforsyning 
Rigg- og marksikringsplan 
Situasjonskart midtstasjon 
4 
 
Situasjonskart plassering av vann- og avløpsanlegg 
Situasjonsplan bunnområde 
Situasjonsplan master 
Situasjonsplan Nordelva 1 
Situasjonsplan oversikt bunn 
Situasjonsplan topp 
Situasjonsplan velkomstsenter 
Snittegning 2 velkomstbygg 
Snittegning bro 
Snittegning CD6 Slalomtrekket 
Snittegning crosstrekket 
Snittegning heis og terreng 
Snittegning SL1 tilbringeren 
Snittegning SL2 bytrekket 
Snittegning SL2 Topptrekket 
Snittegning velkomstbygg, området og terrengjusteringer 
Snittegning velkomstbygg, området 
Snittegning velkomstbygg 
Tegninger, heis slalomtrekk 
 
 
 
Kopi til: 
STATSFORVALTEREN I TROMS OG FINNMARK 
SAMEDIGGI / SAMETINGET 
REINBEITEDISTRIKT 14 KVALØY 
ADVOKATFIRMAET ØSTGÅRD DA 
ARCTIC CENTER AS 
Sylvi Irene Viken Johansen 
Geir Johnsen 
Ulf Tore Andersen 
Svein Anton Andresen 
TROMS OG FINNMARK FYLKESKOMMUNE KULTUR 
NORGES VASSDRAGS- OG ENERGIDIREKTORAT (NVE) REGION NORD 
Reiulf Aleksandersen 
Benn Henri Johnsen Molund 
Per Lars Kitti 
Pål Tunelv Valio 
Solveig Hennie Mikalsen 
Karina Kolflaath 
Hilgunn Angvik 
Andrea Schneider 
Eirik Myhrvold 
Ane Elene Johansen 
TROMS FYLKESKOMMUNE 
Kathrine Albertine Ryeng 
Jon-Ola Johnsen 
Siljan Mari Viken 
Henriette Sofie Pettersen 
Eirik Aronsen 
  
 
 
 
 
 
 
 
 
5 
 
Saksbehandling med begrunnelse for vedtak  
Oversikt saksdokumenter:  
Mottatt:  
Utsendt:  
Søknad om rammetillatelse 
26.02.2022 
 
Ettersendt dokumentasjon 
21.04.2022 
 
Foreløpig tilbakemelding på søknad 
 
22.06.2022 
Supplering av søknad 
02.02.2023 
 
Supplering av søknad 
03.03.2023 
 
Supplering av søknad 
08.03.2023 
 
Anmodning om uttalelse 
 
22.03.2023 
Høringsuttalelse Sametinget 
18.04.2023 
 
Høringsuttalelse TK v/enhet for klima, miljø og landbruk 
14.04.2023 
 
Høringsuttalelse Troms og Finnmark fylkeskommune 
10.05.2023 
 
Høringsuttalelse NVE 
16.05.2023 
 
Høringsuttalelse Statsforvalteren i Troms og Finnmark 
24.05.2023 
 
Foreløpig tilbakemelding på søknad 
 
12.06.2023 
Endring av søknad 
19.06.2023 
 
Tilbud om konsultasjon etter Sameloven kapittel 4 
 
29.06.2023 
Referat fra møte den 28.06.2023 
 
11.07.2023 
Ettersendt dokumentasjon 
31.08.2023 
 
Ettersendt dokumentasjon 
24.09.2023 
 
Utslippstillatelse – komplett søknad 
 
20.12.2023 
Ny anmodning om uttalelse 
 
09.01.2024 
Varsel om gebyr etter medgått tid 
 
19.01.2024 
Ny høringsuttalelse NVE 
30.01.2024 
 
Ny høringsuttalelse Sametinget 
02.02.2024 
 
  
Gjeldene planer for eiendommen:  
Plan-id:  
Datert:  
Kommuneplanens arealdel 2017-2026  
5501_0142 
29.03.2017 
Reguleringsplan hotell og konferansesenter på Finnheia 
5501_0906 
02.02.1988 
Reguleringsplan Arctic Center, Håkøybotn 
5501_1515 
13.06.2008 
Detaljreguleringsplan for alpinanlegg i Håkøybotn, nedre del 
Arctic Center 
5501_1875 
29.04.2020 
 
Beskrivelse av tiltaket 
Det søkes om oppføring/etablering av følgende tiltak: 
 
1. Parkeringsanlegg og trafikal forplass. 
2. Vei og tekniske anlegg. 
3. Velkomstsenter. 
4. Skiheisene T1, T2, T4, T5, T6 og T7 (omtalt som Bamsebåndet. Bytrekket, Tilbringerheisen, 
Crosstrekket, Stolheis 1 og Stolheis 2), samt tilhørende nedfarter og heishus til T2, T3 og T5. 
5. Terrengbearbeidelser tilknyttet deler av områdene (områdene er omtalt som 1, 2 og 3). 
6. Etablering av løsning for vann- og avløp. 
 
Nærmere beskrivelse av de ulike tiltakene:  
  
1 Parkeringsanlegg og trafikal forplass:   
Parkeringsanlegg søkes etablert innenfor områdene angitt som f_SPP2, f_SKA2, o_BN2 og f_BN3 i   
reguleringsplan 1875. Trafikal forplass ligger i hovedsak innenfor området angitt som FT1.  
 
6 
 
 
 
2 Veier og tekniske anlegg:    
- 
Anleggsvei: I forbindelse med etablering skiheiser med heismaster og tilhørende infrastruktur vil 
det være behov for anleggsvei. Plan 1875 kapittel IV punkt 5.2 fastsetter at det tillates etablert 
anleggsvei innenfor hensynssonene for infrastruktur. Nøyaktig plassering innenfor hensynssonen 
avklares fortløpende.  
- 
Veier: Det søkes om etablering av vei inn til parkeringsområdet, samt internveier videre i 
parkeringsområdet frem til ankomstplasser.  
- 
Krysning av Nordelva: Det søkes om etablering av bru over Nordelva. Tiltaket er justert etter 
forrige søknad, og skal nå oppfylle kravene i gjeldene planer. Elveløp endres ikke.   
 
3 Velkomstsenter:   
Velkomstsenter søkes plassert ved bunnen av skianlegget og skiheisene, innenfor felt f_BFT1 i plan   
1875. Se vedlagte plan-, snitt-, illustrasjons- og fasadetegninger.   
 
Netto tomtestørrelse FT1 
24 428 
m2 
Bebygd areal (BYA) 
935 
m2 
Grad av utnytting 
3,8% 
%BYA 
Gesimshøyde 
c+66 
 
Mønehøyde  
c+70 
 
 
 
 
4 Seks skiheiser med tilhørende og nedfarter, samt heishus tilknyttet T2, T3 og T5:   
Det søkes om tillatelse til etablering av seks skiheiser: T1, T2, T4, T5, T6 og T7 samt tilhørende  
nedfarter. Skiheis T1 er et bamsebånd, T2 er en T-krok, T4 og T5 er koppheiser og T6 og T7 er stolheiser  
(heretter Stolheis 1 og 2). Stolheis 1 og 2 skal ha integrerte heishus på bunn- og toppstasjon. For de  
øvrige skiheisene søkes det om oppføring tre heishus. Et heishus ved bunnen av T5, et ved bunnen av  
T1 og T2, og et ved bunnen av T3. Heishusene vil ha en lik, enhetlig utforming som vist på tegninger.   
  
T1, T2, T3 og T5 ligger i sin helhet innenfor plan 1875, mens nedre del og bunnstasjon for Stolheis 1   
ligger innenfor plan 1875. Øvrig del av Stolheis 1, heismaster, toppstasjon og tilhørende teknikk ligger   
innenfor plan 1515. Stolheis 2 ligger utelukkende innenfor plan 1515.    
 
7 
 
Bunnstasjon stolheis 1 og 2 
 
 
 
Fasade heishus 
 
5 Terrenginngrep    
Det søkes om tillatelse til større terrenginngrep innenfor tre områder:    
  
Område 1: Terrenginngrep ved krysningen av Nordelva, hvor bunnstasjonen til Stolheis 1 er planlagt   
plassert. Det søkes om inngrep knyttet til etablering av bru, samt andre terrengendringer på oversiden av  
krysningen og rundt bunnstasjonen.  
  
Område 2: Terrenginngrep rundt velkomstsenteret ved forplassen, skitorget og vareleveringsområdet.   
Området hvor tiltakene søkes plassert ligger bratt terreng, med opp mot seks meter høydeforskjell der  
velkomstsenteret søkes oppført.  
  
Område 3: Terrenginngrep i arealet regulert til parkering i plan 1875. Området hvor tiltakene søkes  
plassert ligger bratt terreng, med opp mot tre meter høydeforskjell der parkeringsarealet søkes oppført.  
  
6 Etablering av løsning for vann og avløp   
Det søkes om å legge vannledning for vannforsyning til Arctic Center i areal som er regulert til landbruk-,   
natur, friluftsformål, samt reindrift (LNFR) i KPA.  
 
Byggegrunn og naturfare 
Det har vært utarbeidet ROS-analyse i forbindelse med planarbeidet, samt utført innledende utredninger i 
forbindelse med flom- og skredfare. SWECO NORGE AS er engasjert som rådgivende ingeniør. Det 
fremgår av rapporten at arbeidet vil ta for seg behov for eventuelle sikringstiltak og at disse vil måtte 
detaljprosjektertes i senere faser. Marin grense ligger utenfor planområdet, og det forventes derfor ikke 
marine avsetninger som utgjør en fare for områdeskred. Kommunen legger opplysningene fra ROS-
analysen og SWECO til grunn for behandling av rammesøknaden. Det vil måtte gjøres videre utredninger 
før igangsettingstillatelse gis. 
 
Vann, avløp og overvann 
VAO-løsning er i henhold til gjeldende VAO-rammeplan. Plangodkjenning ble også innvilget av 
Mattilsynet den 01.11.2022. Kommunens vann og avløpsavdeling har gitt utslippstillatelse 20.12.2023.  
 
8 
 
Uttalelser fra andre myndigheter 
Saken har vært på høring to ganger.  
 
Første høringsrunde (før søknaden ble endret): 
Første høringsbrev ble utsendt den 22.02.2023. I første høringsrunde var det søkt om etablering av 
skianlegg, samt 12 dispensasjoner fra gjeldene planer. Kommunen mottok følgende uttalelser:  
 
Sametinget:  
Det ble varslet om risiko for at fredet kulturminne (ID 241037) ville kunne bli skadet som følge av 
plasseringen av vannledningen, og dermed at tiltaket ville i strid med kulturminneloven (kml.) § 3. 
Sametinget gjorde oppmerksom på at det må søkes om særskilt tillatelse til slikt inngrep, jf. kml. § 8.  
 
Videre ble det vist til departementets behandling av reguleringsplan og innsigelse av 06.01.2021, hvor det 
påpekes at terrenginngrep skal gjøres skånsomt. Etablering av skitrekk T2 med tilhørende driftsveg kan 
tenkes å gi noe økt ferdsel inn mot sommerboplassen, både sommer og vinter. Departementet vurderer 
at uønsket økt ferdsel kan motvirkes med informasjon. Sammenholdt med at brukere av alpinanlegget 
ledes vekk fra sommer-boplassen, og at det allerede er skiløyper og stier i området, vurderer 
departementet at forholdet til ferdsel og fare for skade kan håndteres med god veiledning og oppfølging. 
 
I forhold til forslag til driftsveg under skitrekket viser Sametinget til at det er gitt bestemmelser i planen 
som skal sikre at terrenginngrepene begrenses til et minimum. Departementet la til grunn at 
opparbeidelse av driftsveien gjøres mest mulig skånsomt, og at vegen kun skal legge til rette for tilsyn og 
vedlikehold av anlegget. Departementet la videre til grunn at rigg og anleggsområdet plasseres slik at det 
gir minst mulig skade, og at det ikke anlegges mellom sommerboplassen og tiltaksområdet. 
 
Sametinget gjorde også oppmerksom på at planforslaget kunne være i konflikt med reindriftsloven § 22, 
og viste til at kommunen har konsultasjonsplikt overfor representanter for berørte samiske interesser.  
 
Troms og Finnmark fylkeskommune:  
Fylkeskommunens vurdering og anbefaling var oppsummeringsvis at antall og omfang av dispensasjoner, 
manglende utredning rundt trafikksikkerhet, uavklarte anleggsveier, omlegging av elv og uavklart sikring 
mot 100 års flom, gjør at fylkeskommunen fraråder at saken behandles som en dispensasjonssak. Mer 
konkret ble det vist til følgende punkter:  
 
Samferdsel: Det ble oppgitt at det er uklart om trafikkmengden inn til området vil øke i forhold til hvilke 
forutsetninger som er avklart i plan 1875, og at det vil kunne ha en potensiell negativ virkning for 
trafikksikkerheten i området. Dette gjelder også for den tiltenkte gang- og sykkeladkomsten fra fylkesveg 
858. Det oppgis også at det er uklart om tiltakene kan få betydning for tilstrekkelig ivaretakelse av tilgang 
for utrykningskjøretøy og motoriserte kjøretøy i alpintraseen. Videre oppgis det at det vil være krav om 
søknad om endring av eksisterende avkjørsel for tiltenkt gang og sykkeladkomst fra fylkesveg 858.  
 
Anleggsvei: Det fremgår i søknaden at «nøyaktig anleggsvei byggemeldes senere». Ut fra epost sendt 
fylkeskommunen 2.mai eksisterer anleggsveien allerede, og skal ikke endres som følge av tiltaket. 
Fylkeskommunen anser likevel anleggsveien som et uavklart punkt i søknaden med tanke på plassering, 
behov for utbedring, bruk og krav til tilbakeføring. 
 
Flom: Det er regulert for en brukrysning av Nordelva, og konstruksjoner og bestemmelse 5.1 a i plan 
1875 angir at anlegg og konstruksjoner skal sikres mot 100 års flom. I vedlegg er det beskrevet at elva 
skal legges om på et lite strekk, og at forslåtte kulvertløsning dimensjoneres for en 20 års hendelse. 
Omlegging av elva og dimensjonering for en 20 års hendelse framkommer ikke som dispensasjoner i 
søknaden. 
 
Pbl. § 12-4: For planer som er eldre enn ti år har kommunen plikt til å vurdere, avklare og dokumentere at 
en gjeldende detaljregulering basert på et privat reguleringsforslag fortsatt er forsvarlig og aktuelt 
grunnlag for ny utbygging, jf. pbl. § 12-4. Når det kommer søknad om utbygging i områder med slike 
planer, skal kommunen vurdere om planen avklarer aktuelle offentlige og private interesser, er oppdatert i 
forhold til de stedlige forholdene, nye arealpolitiske føringer og holder et forsvarlig planfaglig kvalitetsnivå.  
 
 
 
9 
 
NVE:  
I høringsbrevet fra NVE fremgår det at de frarådet at det ble gitt tillatelse til tiltakene som berører 
vassdrag inntil det er gjennomført konsesjonspliktvurdering etter vannressursloven, evt. gjennom 
reguleringsplan. De støtter fylkeskommunens vurdering. Det oppgis at dispensasjonssøknader angående 
flytting av Nordelva ikke i tilstrekkelig grad vurderer negative konsekvenser for vassdraget.  
 
Statsforvalteren i Troms og Finnmark: 
I høringsbrevet skriver Statsforvalteren at omfanget av dispensasjoner (12) indikerer grunnleggende 
mangler ved eksisterende plangrunnlag, og skaper et behov for en forsvarlig planavklaring fremfor en 
lang rekke enkeltdispensasjoner. Det vises til at de totale virkningene av endringene som foreslås kan 
oppfattes som uklare, og at endringene ikke har vært gjenstand for den medvirknings- og 
utredningsprosess som forutsettes gjennom en planprosess. Videre oppgis det at høringsuttalelsene til 
øvrige sektormyndigheter støttes.  
 
Andre høringsrunde (etter endring av søknad):  
Den 09.01.2024 ble søknaden sendt på ny høring. Bakgrunnen for dette var at det var gjort endringer i 
søknaden som følge av tidligere høringsuttalelser fra sektormyndighetene. Tiltaket ble endret slik at det i 
større grad er i tråd med gjeldene arealplaner for området. Det søkes om 4 dispensasjoner, ikke 12 slik 
som i opprinnelig søknad. Kommunen mottok følgende nye uttalelser:  
 
Sametinget:  
I det nye høringsbrevet oppgis det at endringen av søknaden, og metoden som skal benyttes ved 
etablering av vannledningen, medfører at det er lite sannsynlig at tiltaket vil komme i konflikt med det 
samiske kulturminnet.  
 
NVE:  
I det nye høringsbrevet oppgis det at så lenge tiltaket ikke påvirker de allmenne verdiene til vassdraget 
har de ingen ytterligere merknader til byggeplanene. Det forutsettes at hvis det er planer om å gjøre 
inngrep i elva som f.eks. å senke elvebunn for å få til broløsningene må dette avklares. Ved kryssing av 
vassdrag må det i tillegg til å tas hensyn til vassdragsverdier også planlegges med tanke på flom og 
skred. Ved kryssing av elva med vannledning er det viktig at den legges dypt nok slik at det ikke oppstår 
endring av vannstrømmen og erodering. 
 
Troms fylkeskommune: 
I det nye høringsbrevet viser fylkeskommunen til at det pågår et nasjonalt arbeid som omfatter forbud mot 
nedbygging av myr, og oppfordrer til å gjennomgå hensynet til myr særskilt med vekt på avbøtende tiltak 
og naturrestaurering. Videre vises det til at det på situasjonskartet er vist til en løsning for gang- og 
sykkelvei, med adkomst fra fylkesvei, som avviker fra reguleringsplan 1875. Det oppgis at denne er 
avhengig av dispensasjon fra LNFR-formålet. Fylkeskommunen påpeker også at kollektivanlegg (KA1), 
med krav om opparbeidelse som rekkefølgekrav, må opparbeides etter statens vegvesens håndbøker, og 
ikke kommunalteknisk norm, slik rekkefølgekravet i dag er formulert. Det vises til at det er nødvendig med 
utarbeidelse av en gjennomføringsavtale mellom fylkeskommunen og tiltakshaver. Fylkeskommunen 
skriver at de fraråder kommunen å gi dispensasjon, av hensyn til kollektivtransporten, trafikksikkerhet og 
trafikkavvikling ved ny gang- og sykkelvei fra fylkesveien.  
 
Kommunens vurdering av merknadene:  
Søknaden ble endret mellom første og andre høringsrunde, på bakgrunn av sektormyndighetenes innspill 
til saken. På denne måten er flere av merknadene ivaretatt.  
 
I andre høringsrunde er det mottatt merknader fra fylkeskommunen angående nedbygging av myr og 
gang- og sykkelvei/øvrig samferdsel. Innledningsvis informeres det om at tiltak knyttet til eksisterende og 
nye anleggsveier (herunder også gang- og sykkelvei) omsøkes i egen søknad. Det som omfattes av 
denne søknaden er angitt over, i avsnittet «Beskrivelse av tiltak». I forhold til merknader knyttet til flom 
viser kommunen til reguleringsplanbestemmelse 5.1 bokstav a). Vi legger til grunn at tiltak innenfor 
faresonen føres opp i tråd med denne, slik det oppgis i søknaden. Kommunen minner om at plan- og 
bygningsloven er en «ja-lov», og at tiltakshaver derfor som utgangspunkt har rett på å få tillatelse til tiltak 
som er i tråd med gjeldene lover, og arealplaner for eiendommen. Videre vises det til at kommunen 
behandler de forhold som er omsøkt i rammesøknaden. Dersom søker/tiltakshaver i ettertid ønsker å 
søke om øvrige tiltak, som eksempelvis en ny løsning for gang og sykkelvei, vil denne behandles som en 
egen byggesak. 
10 
 
 
Videre viser kommunen til at forholdene som er påpekt var sentrale temaer under planarbeidet, og er 
hensyntatt i reguleringsplanen. Bygningsmyndighetene kan ikke se at reguleringsplanene er utdaterte når 
det kommer til tiltaket som nå omsøkes, og viser til at nyeste reguleringsplan for området (plan-ID: 1875) 
ble vedtatt i 2020. Denne er i stor grad behandlet i sammenheng med plan 1515, som ble vedtatt i 2008. 
Tiltakene utføres i hovedsak i tråd med føringene og bestemmelsene i planen, og det er ikke gjort 
endringer som tilsier at forutsetningene under planarbeidet er endret. Vi kan ikke se at dispensasjonene 
som behandles i dette vedtaket i seg selv vil ha noen negativ påvirkning på trafikk, samferdsel mv.  
 
Reguleringsplanen fastsetter hvilke dokumentasjonskrav som må være oppfylte for at 
igangsettingstillatelse skal kunne gis. Det følger av bestemmelsene at søknaden skal inneholde 
dokumentasjon og godkjente tekniske detaljplaner for offentlig trafikk innenfor planområdet. 
Rekkefølgekravene i planen fastsetter videre at Statens Vegvesen skal godkjenne detaljplaner for 
kryssløsning mellom SKV1, SKV2 og avkjørsel til eiendommen 66/46, 66/78, 66/108, 66/109, 66/121, 
66/65 og 66/40, før kommunen kan gi igangsettingstillatelse.  
 
Konsultasjon etter Sameloven kapittel 4 
Kommunen sendte tilbud om konsultasjon til berørt reinbeitedistrikt, jf. Sameloven kapittel 4, den 
29.06.2023. Vi mottok ikke tilbakemelding på dette tilbudet.  
 
Nabovarsel 
Naboer er varslet om tiltaket. Kommunen har mottatt merknader fra følgende naboer:  
 
- 
Sylvi Irene Viken Johansen, hjemmelshaver av eiendom gnr./bnr. 68/3 og 68/64.  
- 
Hilgunn Angvik, hjemmelshaver av eiendom gnr./bnr. 66/3. 
- 
Benn Henri Johnsen Molund, hjemmelshaver av eiendom gnr./bnr. 66/10, 66/24, 66/28 og 66/41.  
- 
Andrea Schneider, hjemmelshaver av eiendom gnr./bnr. 66/119.  
- 
Svein Anton Andresen, hjemmelshaver av eiendom gnr./bnr. 66/65 og 66/66.   
- 
Pål Tunelv Valio, hjemmelshaver av eiendom gnr./bnr. 66/78 og 66/46.  
- 
Kathrine A. Ryeng, hjemmelshaver av eiendom gnr./bnr. 66/20, 66/21 og 69/55.   
- 
Jon-Ola Johnsen, hjemmelshaver av eiendom gnr./bnr. 66/23.  
- 
Solveig Hennie Mikalsen, hjemmelshaver av eiendom gnr./bnr. 66/78. 
- 
Ulf Tore Andersen hjemmelshaver av eiendom gnr./bnr. 66/25 og 66/34. 
- 
Eirik Myhrvold, gnr./bnr. 68/7 Straumsvegen 315.  
- 
Geir Johnsen og Karina Kolflaath, hjemmelshaver av eiendom gnr./bnr. 66/44 og 66/69.  
- 
Siljan Mari Viken, hjemmelshaver av eiendom gnr./bnr. 68/225.  
- 
Henriette Sofie Pettersen, hjemmelshaver av eiendom gnr./bnr. 66/46.  
- 
Eirik Aronsen, hjemmelshaver av eiendom gnr./bnr. 66/46.  
 
Det er også mottatt merknad fra Ane Elene Johansen, som oppgir at hun er leietaker på eiendommen 
68/64 Straumsvegen 357, og datter til hjemmelshaver. Kommunen bemerker at nabobegrepet i plan- og 
bygningsloven § 21-3 ikke omfatter leietakere. Hjemmelshaver av eiendommen, Sylvi Irene Viken 
Johansen, har selv sendt inn nabomerknad.  
 
Merknadene gjelder:  
Flere merknader gjelder opprinnelig planlagt VAO-løsning, hvor vann og avløpsledning skulle bygges og 
tilknyttes Eidkjosen via sjøledninger. I merknadene er det vist til at vannledningen ligger utenfor 
reguleringsplanens grenser og derfor burde konsekvensutredes. Det stilles også spørsmål ved hvor dypt 
vannledningen vil legges og hvor bredt det vil graves. Det er vist til at det er fare for at tiltaket vil påvirke 
og forurense vannkilder som private brønner, og at det er fare for kvikkleireskred. Gravearbeidene angis 
å berøre både vannforsyninger og avkjørsler. Videre stilles det spørsmål ved planlagt bruk av andres 
eiendom, og hvilke begrensninger dette vil innebære.  
 
Enkelte merknader inneholder generell kritikk av skianlegget og dets sakshistorikk. Det er også vist til at 
området er et naturreservat med mye dyreliv, samt at det er søkt om mange dispensasjoner. Det oppgis 
at det ikke bør gis dispensasjon fra testing av vann. Videre vises det til at området stort sett består av 
myr, og derfor egner seg dårlig til infiltrasjon. Naboer frykter et høyt grunnvannsnivå, og lekkasje fra myr 
og anlegg til Nordelva, med risiko for tilførsel av fosfor og andre uheldige næringsstoffer i et sårbart 
område. Avrenning til Nordelva renner ned i et mye brukt friluftsområde og fuglereservat.  
 
11 
 
I merknadene oppgis det videre at nabovarselet har vært sendt ut flere ganger, og at de har inneholdt 
svært mange dokumenter, noe som har gjort det vanskelig å sette seg tilstrekkelig inn i saken innenfor 
svarfristen. Det er også påberopt at varselet har vært mangelfullt. I søknaden er det angitt 
«utviklingsfaser», og naboene stiller spørsmål med hva dette betyr.  
 
Merknadene gjelder også ønsker om støyskjerm, hvor en nabo ønsker at støyskjerm skal føres opp  
før oppstart av prosjektet (gnr./bnr. 66/46), og en annen om at det stilles krav om lys- og støyskjerming, 
da trafikken vil gå like ved deres eiendom (gnr./bnr. 66/78). Det oppgis også i merknader at det må tas 
hensyn til myke trafikanter og trygg skolevei.  
 
Det er også mottatt merknad om at det ikke er riktig å bygge sykkelløype i området som er ekspropriert til 
vinterbruk, og som skal stenges til bondens behov halve året ifølge eksproprieringsdommen.  
 
Søkers vurdering av nabomerknader: 
Da rammesøknaden ble sendt ut den 09.02.2022 var det vurdert at vann og avløpsledningen som skulle 
bygges skulle tilknyttes Eidkjosen via sjøledninger. Denne løsningen fikk så mange negative innspill at 
det ble valgt å imøtekomme dette og gå tilbake til opprinnelig VAO-løsning som ble vedtatt sammen med 
reguleringsplanen. Denne endringen betyr at det blir etablert et privat vannforsyningsanlegg med 
tilhørende vannledninger, og et privat avløpsanlegg innenfor planområdet. Plangodkjenning ble innvilget 
av Mattilsynet den 01.11.2022. Kommunens vann og avløpsavdeling har gitt utslippstillatelse. 
 
Det er kjent at traseen etableres i nærheten av naturreservat, og at det er mye fugleliv i området. I 
anleggsperioden vil fuglelivet kunne forstyrres av arbeidet, men det vil ikke være aktuelt å utføre 
anleggsarbeidet i hekkesesongen for fugler. Anleggsperioden er relativt kort, og forstyrrelsen vil derfor 
være kortvarig. Etter at anlegget er etablert vil det være få spor igjen av anleggsarbeidet. I driftsfasen vil 
ikke fuglelivet forstyrres av tiltaket. Arbeidet vil ta spesielt hensyn og tilpasse seg aktiviteten i reservatet. I 
øvrige områder legges kabelen i hovedsak i eller ved veg, der det allerede er trafikk og støy. 
Sykkelløypen det vises til omfattes ikke av søknaden, og vil eventuelt bli omsøkt som en egen byggesak.  
 
I reguleringsplan 1875 er det stilt krav om etablering av støyskjerm for eiendom gnr./bnr.: 66/46 før det 
kan gis igangsettingstillatelse til oppføring av bygninger og anlegg innenfor planområdet. Dette vil følges 
opp i egen byggesak og eierne vil bli kontaktet. Det ble vurdert under planprosessen hvilke eiendommer 
som ville bli negativt berørt, og konkludert med at det ikke var behov for skjerming for gnr./bnr.: 66/78. 
Disse forutsetningene har ikke endret seg, ettersom tiltaket skal føres opp i tråd med reguleringsplanen. 
Når det gjelder trafikksikkerhet, vei og kryssløsninger så var dette sentral temaer i reguleringsarbeidene 
for plan 1875. Utforming kryss er utformet i tråd med føringene og bestemmelsene i planen. 
 
Søker beklager at nabovarselet har fremstått som omfattende og uoversiktlig. Det er tilknyttet 
etableringen av Arctic Center, som har behov for en rekke tiltak som krever nabovarsling og tilhørende 
informasjon. Ettersom det er tiltak som berører en del områder blir det flere kart og vedlegg som må 
vedlegges. Intensjonen har hele tiden vært å sikre at naboer får all informasjon om planlagte tiltak. 
 
Kommunens vurdering 
Nabomerknader 
Kommunen vil innledningsvis vise til at plan- og bygningsloven er en ja-lov, noe som innebærer at 
tiltakshaver som utgangspunkt har rett på å få tillatelse til oppføring av tiltak som er i tråd med gjeldene 
bestemmelser. Skianlegget oppføres i hovedsak i tråd med underliggende reguleringsplaner for området, 
med unntak av fire dispensasjoner som er behandlet i eget punkt under. Dispensasjonene gjelder justert 
plassering av skiheiser og etablering av en underjordisk vannledning. Skianlegget følger for øvrig 
gjeldene arealplaner, som er politisk vedtatt av kommunens øverste folkevalgte organ, kommunestyret.  
 
Naboene viser til at tiltaket er omtalt i utviklingsfaser, hvor skianlegget er angitt som «Fase 1», og stiller 
spørsmål om hva dette betyr. Kommunen viser til at det kun er tiltaket som omfattes av dette vedtaket 
som er omsøkt og godkjent, herunder skianlegg med tilhørende funksjoner. Skianlegget, og eventuelle 
konsekvenser av denne, er utredet i planprosessen i forkant av byggesøknaden. 
 
Naboene viser til at det er sendt ut svært mange dokumenter sammen med nabovarselet, og at det er 
søkt om mange dispensasjoner. Det vises også til at det er gitt kort svarfrist. Innledningsvis vises det til at 
flere av dispensasjonene nå er trukket, og det gjenstår fire stykker, som er behandlet i eget punkt under. 
12 
 
Byggesaksforskriften (SAK10) § 5-2 stiller krav til at varselet skal inneholde de opplysninger som skal gis 
ved søknad i den grad det berører naboenes interesser. Dette kan ofte innebære at det er nødvendig å 
sende ut mange dokumenter for å dekke lovkravet.  
 
Flere naboer har vist til at det utføres tiltak på deres eiendommer uten tilstrekkelig avklaring på forhånd. 
Det ser i hovedsak ut til at disse merknadene knytter seg til vannledningen som nå er fjernet. Det vises 
for øvrig til at bygningsmyndighetenes adgang til å blande oss inn i privatrettslige spørsmål er begrenset. 
Plan- og bygningsloven § 21-6 fastsetter at bygningsmyndighetene ikke skal ta stilling til privatrettslige 
forhold ved behandling av søknader, og videre at en søknad skal avvises dersom det fremstår som 
åpenbart at tiltakshaver ikke har de privatrettslige rettighetene som søknaden forutsetter. I forarbeidene til 
loven er det fastsatt at vilkåret «åpenbart» innebærer at terskelen er høy, og skal forbeholdes de tilfellene 
hvor det fremgår utvetydig av offentlige registre, dommer, avtaler eller lignende at tiltakshaver ikke har 
noen rådighet over byggetomten. Det er ikke vist til noen slike forhold i denne saken.  
 
Kommunen finner å kunne legge til grunn svarene søker gir til merknadene, og viser til at disse 
samsvarer med det som er omsøkt. Oppsummeringsvis kan vi ikke se at det er mottatt noen merknader 
fra naboer som tilsier at søknaden ikke kan godkjennes slik den foreligger.  
 
Visuelle kvaliteter 
Plan- og bygningsloven § 29-2 har følgende ordlyd: 
 
«Ethvert tiltak etter kapittel 20 skal prosjekteres og utføres slik at det etter kommunens skjønn 
innehar gode visuelle kvaliteter både i seg selv og i forhold til dets funksjon og dets bygde og 
naturlige omgivelser og plassering. Ved tiltak som knytter seg til et eksisterende byggverks ytre, 
kan kommunen i vurderingen legge vekt på hensynet til viktige historiske, arkitektoniske og andre 
kulturelle verdier.» 
 
Kommunens vurdering 
Etter kommunens skjønn innehar det omsøkte tiltaket, herunder skianlegg med tilhørende 
parkeringsanlegg, veier, tekniske anlegg, velkomstsenter, skiheiser med heishus og nedfarter, 
terrengarbeider, bru over Nordelva og løsning for vann- og avløp, gode visuelle kvaliteter i seg selv, og i 
forhold til deres funksjon. Det er gjort grundige valg for å sikre at det føres opp et skianlegg som er 
tilpasset sine naturlige omgivelser, både når det kommer til plassering og materialvalg. Kommunen 
vurderer at tiltaket tilfredsstiller kravet til visuelle kvaliteter. 
 
Naturmangfoldloven 
 
§ 8 Kunnskapsgrunnlaget  
Naturmangfoldet i området er utredet i forbindelse med reguleringsplanprosessene som har vært i 
området både i 2008 og 2020. ROS-analysen har avdekket verneverdier i området hovedsakelig langs 
Nordelva. Hoveddelen av dette området er regulert til friområder uten inngrep. Deler av Nordelva ligger 
som en barriere i skianlegget der de aktuelle krysningene blir avgjørende for helheten. Det er i 
planbestemmelsene sikret krysninger som brukonstruksjoner for å skåne området så mye som mulig. 
Planområdet berører deler av et område med naturtype gråor/ heggeskog vurdert til A verdi. Planlagte 
tiltak vil ikke medføre beslag av disse naturtypene, ettersom aktiviteten til Alpinområdet er tilknyttet 
vintersesong og aktiviteten rundt ravineområdet er begrenset, vil det være mulig å avgrense og minimere 
inngrepene langs Nordelva. 
 
Etter vår vurdering er kunnskapsgrunnlaget tilstrekkelig til å vurdere plassering av tiltaket.  
  
§ 9 Føre-var-prinsippet  
Føre‐var‐prinsippet kommer til anvendelse når man ikke har tilstrekkelig med kunnskap til å vite hvilke 
virkninger beslutningen vil ha for naturmangfoldet. Foreligger det en risiko for alvorlig eller irreversibel 
skade på naturmangfoldet, skal ikke mangel på kunnskap brukes som begrunnelse for å utsette eller 
unnlate å treffe forvaltningstiltak.  
 
Ut fra det kunnskapsgrunnlaget vi har kan vi ikke se at det omsøkte tiltaket vil føre til vesentlige uheldige 
konsekvenser for landskap, økosystem, naturtyper og arter i området, ut over det som allerede er 
hensyntatt i tidligere planprosesser.  
 
13 
 
 § 10 Økosystemtilnærming og samlet belastning  
I naturmangfoldloven § 10 vurderes den samlede belastningen på et økosystem. For å vurdere tiltakets 
konsekvens på naturmiljøet ses tiltaket derfor i sammenheng med andre utførte eller planlagte tiltak i 
området. Etablering av skianlegg som omsøkt vil etter kommunens vurdering i liten grad føre til belastning 
på økosystemet ut over det som allerede er hensyntatt i de tidligere planprosessene. I reguleringsplan 
1875 fra 2020 er det vurdert at næringsvirksomhet tillates innenfor felt f_BN1, f_BN2 og f_BN3, noe som 
vil kunne medføre økt belastning innenfor planområdet utover det som eksisterer i dag eller er omsøkt. 
Forholdet er imidlertid også avklart som akseptabelt gjennom planprosessen. For tiltak som ikke omfattes 
av plan 1875 eller 1515, men av plan 0906, er det stilt plankrav (krav om detaljreguleringsplan), noe som 
innebærer at det ikke vil kunne gis tillatelse til utvikling av feltene før det, gjennom en planprosess, er tatt 
hensyn til naturmangfoldloven og eventuell økt belastning for økosystemet.   
  
§ 11 Kostnadene ved miljøforringelse skal bæres av tiltakshaver  
Tiltakshaveren skal dekke kostnadene ved å hindre eller begrense skade på naturmangfoldet som tiltaket 
volder, dersom dette ikke er urimelig ut fra tiltakets og skadens karakter.  
 
Skianlegget føres opp i tråd med gjeldene reguleringsplan, med unntak av fire dispensasjoner som 
gjelder endret plassering av skitrekk og etablering av en underjordisk vannledning. Naturmangfoldet har 
vært et viktig tema i planprosessene som har vært for området, og det er vurdert at skianlegget skal 
tillates. Kommunen kan ikke se at de omsøkte avvikene fra reguleringsplanen, ut ifra størrelse eller 
omfang, vil medføre særlig ytterligere skade på naturmangfoldet enn det som tillates etter planen. Det blir 
derfor ikke satt vilkår om økt kunnskapsgrunnlag, eller andre kostnadsdrivende tiltak i vedtaket.  
  
§ 12 Miljøforsvarlige teknikker og driftsmetoder  
For at tiltaket skal være mest mulig skånsomt for miljøet og naturmangfoldet i området, må det tas 
utgangspunkt i driftsmetoder, tekniske løsninger og lokalisering som gir de beste samfunnsmessige 
resultat ut ifra en samlet vurdering av tidligere, nåværende og fremtidig bruk av mangfoldet og 
økonomiske forhold. Kommunen forutsetter at gjennomføring av tiltaket, transport og montering blir utført 
på en mest mulig skånsom måte for naturmiljøet i området. 
 
Dispensasjon 
Det er søkt om fire dispensasjoner fra gjeldene arealplaner:  
 
1. Plassering av heistraseer, jf. reguleringsplan 1875 kapittel VI punkt 5.2 bokstav a). 
2. Plassering av stolheis 1 og 2, jf. reguleringsplan 1515 kapittel III punkt 6.1 bokstav a). 
3. Plassering av stolheis 1 og 2, jf. reguleringsplan 1515 arealformål «friluftsområde». 
4. Etablering av nedgravet vannledning, jf. kommuneplanens arealdel arealformål «LNFR». 
 
Dispensasjonene behandles punktvis under:  
 
1. Dispensasjon for plassering av heistraseer: 
 
Tiltaket er betinget av dispensasjon fra reguleringsplan 1875 kapittel VI punkt 5.2 bokstav a), 
hensynssone heistrase H410_1, H410_3 og H410_4. Det er søkt om dispensasjon for justert plassering 
av heistraseer, på bakgrunn av ny prosjektering av skianlegget. Plasseringene er i strid med 
reguleringsplanen, da denne angir nøyaktige plasseringer av heistraseene på plankartet.  
 
Utsnitt reguleringsplan, plassering av heistrase T1, T2 og T3:  
 
14 
 
Utsnitt søknad, omsøkt plassering av heistrase T1 og T2 nedre del (i forhold til plan 1875): 
 
 
Utsnitt søknad, omsøkt plassering av heistrase T1 øvre del (i forhold til plan 1875): 
 
 
Utsnitt søknad, omsøkt plassering av heistrase T2 øvre del: 
 
 
15 
 
Utsnitt søknad, omsøkt plassering av heistrase T5, nedre del:  
 
 
Utsnitt søknad, omsøkt plassering av heistrase T5, øvre del:  
 
 
Grunnlag for dispensasjon 
Etter pbl. § 19-2 første ledd «kan» kommunen gi dispensasjon fra bestemmelser fastsatt etter plan- og 
bygnings-loven, når vilkårene i andre ledd er oppfylt: 
 
«Dispensasjon kan ikke gis dersom hensynene bak bestemmelsen det dispenseres fra, 
hensynene i lovens formålsbestemmelse eller nasjonale eller regionale interesser, blir vesentlig 
tilsidesatt. Fordelene ved å gi dispensasjon skal være klart større enn ulempene.» 
 
Dersom begge vilkårene i andre ledd er oppfylt, gir altså første ledd kommunen mulighet, men ikke plikt, 
til å gi dispensasjon, jf. ordlyden «kan». Det betyr at ingen har krav på dispensasjon. 
 
Søkers begrunnelse for dispensasjon 
Det vises til at det, i forbindelse med detaljprosjektering og utforming av skisenter og endelig plassering 
heistraseer, er behov for å gjøre mindre tilpasninger for å optimalisere skianlegget, arealbruk og effekt av 
heiser og nedfarter. Plassering av hensynssonene til heisene er avgrenset. Det er snakk om mindre 
justeringer innenfor samme formålsområder og retninger. Plassering av «Bytrekket» justeres kun i bunn, 
og beholder plasseringen i øvre del innenfor hensynssonen. I forbindelse med reguleringsprosessen var 
heiser vist og plassert på et overordnet nivå. Detaljering og videre utvikling av anlegget har vist at det var 
behov for å endre disse plasseringene noe. Endringene vil ikke ha noen negative effekter, og er 
utelukkende for å optimalisere og forbedre arealbruk og funksjonen som regulering 1875 legger opp til. 
Fordelene med dispensasjonen vi derfor være langt større en eventuelle ulemper. 
 
Blir hensynet bak bestemmelsen vesentlig tilsidesatt? 
Reguleringsplanen angir hensynssoner for heistraseene blant annet for å sikre at disse plasseres på en 
hensiktsmessig måte innenfor arealformålet «skiløypetrase». Plasseringene skal sikre at bruken av 
anlegget legges innenfor formålet, samt at de ikke vil utløse behov for større terrenginngrep. Heistrase T1 
(Bamsebåndet) skal etableres ved bunnstasjonen slik at den er lett tilgjengelig og en sentral del av 
skianlegget. T2 (Bytrekket) og T5 (Crosstrekket) skal trekke skiløperne lenger opp i skianlegget, og 
legger til rette for gode og varierte løyper tilpasset ulike nivåer og skiforhold.  
 
Etter kommunens vurdering kan ikke hensynene bak hensynssonene anses å bli vesentlig tilsidesatt ved 
at det gis dispensasjon for endret plassering av heistraseene. Som vist i søknad og på situasjonskartene 
over søkes det om et relativt begrenset avvik fra de tillatte plasseringene. Kommunen kan ikke se at de 
16 
 
nye plasseringene vil medføre større terrenginngrep, og viser for øvrig til at de fortsatt legges innenfor 
riktig arealformål, som er vurdert egnet som skiløypetrase gjennom en planprosess. De nye 
plasseringene vil ikke medføre at skitrafikk flyttes utenfor formålet.  
 
Etter kommunens vurdering vil ikke tiltaket vesentlig tilsidesette hensynene bak bestemmelsen eller 
lovens formål. Det første vilkåret for dispensasjon er oppfylt.  
 
Er fordelene klart større enn ulempene? 
Det andre vilkåret som må være oppfylt er at fordelene ved å gi dispensasjon skal være klart større enn 
ulempene. 
 
De endrede plasseringene vil optimalisere skianlegget, da plasseringene blir mer hensiktsmessige enn 
det som var avklart på et overordnet nivå under planprosessen. Når det føres opp et skianlegg bør det 
sikres at utformingen blir best mulig, med tanke på hvordan skiløperne beveger seg gjennom anlegget. 
Dette blant annet med tanke på underliggende natur som påvirkes av skitrafikkmønsteret. Heistraseene 
plasseres fortsatt innenfor samme arealformål, og legges i samme retning. Det anses som positivt at det 
er mulig å oppnå disse fordelene ved en begrenset justering av traseene.  
 
Kommunen ser få ulemper ved at dispensasjon gis i dette tilfellet. En generell ulempe med å gi 
dispensasjon er at den vil kunne undergrave planer som informasjons og beslutningsgrunnlag. I denne 
konkrete saken kan denne ulempen ilegges mindre vekt, da justerte plasseringer av heistraseene fortsatt 
vil ligge innenfor samme arealformål og i samme retning som reguleringsplanen åpner for. Planen vil 
derfor i stor grad beholde sitt informasjonsgrunnlag.  
 
Etter kommunens vurdering er fordelene ved dispensasjonen klart større enn ulempene. Det andre 
vilkåret for dispensasjon er oppfylt.  
 
Vurdering av om kommunen kan gi dispensasjon 
Selv om vilkårene i andre ledd er oppfylt, vil det være opp til kommunens skjønn om dispensasjon skal 
gis, jf. ordlyden «kan» i første ledd.  
 
Kommunen vurderer at dispensasjon kan gis i dette tilfellet. Det vises til dispensasjonsadgangens 
funksjon som «sikkerhetsventil», for å sikre en viss grad av fleksibilitet. Selv om planen fravikes er det 
kun i et begrenset omfang, hvor heistraseene fortsatt legges innenfor riktig arealformål og i samme 
retning som er regulert.   
 
Konklusjon 
Vilkårene er oppfylt, og kommunen gir dispensasjon.  
 
2. Plassering av stolheis 1 og 2.  
 
Tiltaket er betinget av dispensasjon fra reguleringsplan 1515 kapittel III punkt 6.1 bokstav a), for å utvide 
og justere plasseringen av mellomstasjon for heisene Stolheis 1 og 2. Det søkes om å forlenge Stolheis 1 
og redusere lengden på Stolheis 2, samt plassere bunnstasjon for Stolheis 2 nærmere toppstasjonen til 
Stolheis 1 enn det plan 1515 legger til rette for. 
 
 
 
17 
 
Grunnlag for dispensasjon 
Etter pbl. § 19-2 første ledd «kan» kommunen gi dispensasjon fra bestemmelser fastsatt etter plan- og 
bygnings-loven, når vilkårene i andre ledd er oppfylt: 
 
«Dispensasjon kan ikke gis dersom hensynene bak bestemmelsen det dispenseres fra, 
hensynene i lovens formålsbestemmelse eller nasjonale eller regionale interesser, blir vesentlig 
tilsidesatt. Fordelene ved å gi dispensasjon skal være klart større enn ulempene.» 
 
Dersom begge vilkårene i andre ledd er oppfylt, gir altså første ledd kommunen mulighet, men ikke plikt, 
til å gi dispensasjon, jf. ordlyden «kan». Det betyr at ingen har krav på dispensasjon. 
 
Søkers begrunnelse for dispensasjon 
Det er ønskelig å forlenge «Stolheis 1» og redusere lengden på «Stolheis 2». Det er også ønskelig å 
plassere bunnstasjonen for «Stolheis 2», nærmere toppstasjonen til «Stolheis 1» enn det plan 1515 
legger til rette for. Øvre del av «Stolheis 2» ligger i et vindutsatt område, og heisen vil måtte stenges på 
dager med mye vind. «Stolheis 1» og nedre del av «Stolheis 2» ligger i områder som er godt skjermet for 
vind. Ved å flytte mellomstasjonen høyere opp, vil man sikre større områder for skikjøring på vindutsatte 
dager. I gjeldende plan 1515 er topp «Stolheis 1» og bunn «Stolheis 2» plassert med relativt stor avstand. 
Det er ønskelig med større nærhet mellom disse to punktene av hensyn, drift, opplevelse, etablering 
infrastruktur, inngrep/ påvirkning natur og kommersielle muligheter. Dispensasjonen vil muliggjøre og 
tilrettelegge for større fleksibilitet slik at disse effektene kan oppnås. Dispensasjonen vil medføre 
etablering av toppstasjon «Stolheis 1» innenfor/ på område avsatt til skianlegg/ alpint samt deler av 
bunnstasjon for «Stolheis 2» vil bli etablert på område avsatt til skianlegg/ alpint. Den totale mengden av 
heis-infrastruktur som master, og topp/ bunn stasjoner vil være uendret. Det vil derimot legge til rette for 
mer effektiv bruk av etablerte strukturer og funksjoner, samt øke mulighetene for sambruk av arealer 
tilknyttet de to stasjonene. 
 
Justeringen vil i liten grad ha noen negative effekter. Den visuelle opplevelsen av fjellet vil kunne påvirkes 
noe, men landskapsrommet og situasjonen ved endringen er relativt lik, samt den økte avstanden vil 
kompensere noe for at området flyttes «høyere i fjellet». Fordelene vil bla være hensyn bedre drift, og 
opplevelse av flyt og sammenheng mellom de to punktene for gjestene. Bedre muligheter for etablering 
kommersielle tilbud og servicefunksjoner. Reduserte inngrep/påvirkning på natur. Bedre tilbud for 
skikjørere på vindutsatte dager. Bedre forutsigbarhet for opplevelse og tilbud for brukere og operatør, da 
risiko for vind i mindre grad vil påvirke tilbud og muligheter. Fordelene med å gi dispensasjon anses 
derfor som lang flere og bedre enn ulempene ved å gi dispensasjon.  
 
Blir hensynet bak bestemmelsen vesentlig tilsidesatt? 
Reguleringsplan 1515 angir konkret hvor skitrekk og skianlegg skal plasseres, og regulerer området for 
øvrig til friluftsområde. Bakgrunnen for at skitrekkenes og skianleggenes plassering er angitt så konkret er 
blant annet å styre terrenginngrepene innenfor planområdet, og sikre at arealet på sommerstid kan 
benyttes som utmarksbeite. Planen legger opp til at fjellet skal kunne benyttes til skianlegg, men ivaretar 
også i stor grad hvilke arealer som skal bestå av hensyn til natur og friluftsliv.  
 
Etter kommunens vurdering kan ikke bestemmelsen anses å bli vesentlig tilsidesatt ved at det gis 
dispensasjon for endret plassering av skitrekkene. Det vises til at avvikene fra reguleringsplanen er 
begrensede, og knytter seg direkte til en mer hensiktsmessig løsning for skianlegget med færre 
terrenginngrep når bunnstasjonen for «Stolheis 2» plasseres nærmere toppstasjonen til «Stolheis 1». 
Kommunen kan ikke se at de nye plasseringene vil medføre større terrenginngrep enn tidligere situasjon, 
og heller ikke at det vil ha noen negativ virkning for at arealet på sommerstid skal kunne benyttes som 
beiteområde.  
 
Etter kommunens vurdering vil ikke tiltaket vesentlig tilsidesette hensynene bak bestemmelsen eller 
lovens formål. Det første vilkåret for dispensasjon er oppfylt.  
 
Er fordelene klart større enn ulempene? 
Det andre vilkåret som må være oppfylt er at fordelene ved å gi dispensasjon skal være klart større enn 
ulempene. 
 
Etter kommunens syn innebærer de endrede plasseringene av skitrekk for Stolheis 1 og 2 vektige 
fordeler. I gjeldene plan er toppstasjon for «Stolheis 1» og bunnstasjon for «Stolheis 2» plassert med 
18 
 
relativt stor avstand, og endringer åpner for at disse plasseres nærmere hverandre. Når det føres opp et 
skianlegg bør det sikres at utformingen blir best mulig, med tanke på hvordan skiløperne beveger seg 
gjennom anlegget. Den nye plasseringen medfører færre inngrep i naturen, da skitrafikken samles 
fremfor å deles opp slik planen legger opp til. Den omsøkte plasseringen er også bedre egnet med tanke 
på vær og vind, og sikrer en bedre flyt og sammenheng i skianlegget enn regulert situasjon, hvor 
avstanden er større. Det anses som positivt at det er mulig å oppnå disse fordelene ved en begrenset 
justering av skitrekkene.   
 
Kommunen ser få ulemper ved at dispensasjon gis i dette tilfellet. En generell ulempe med å gi 
dispensasjon er at den vil kunne undergrave planer som informasjons og beslutningsgrunnlag. I denne 
konkrete saken kan denne ulempen ilegges mindre vekt, da dispensasjonen kun innebærer en begrenset 
endring av underliggende plan. Med tanke på at endringen medfører færre inngrep i naturen når 
skitrafikken justeres, og plasseringen er bedre egnet med tanke på vær, vind og driften av anlegget for 
øvrig, vurderer kommunen at fordelene ved tiltaket er klart større enn ulempene.  
 
Etter kommunens vurdering er fordelene ved dispensasjonen klart større enn ulempene. Det andre 
vilkåret for dispensasjon er oppfylt.  
 
Vurdering av om kommunen kan gi dispensasjon 
Selv om vilkårene i andre ledd er oppfylt, vil det være opp til kommunens skjønn om dispensasjon skal 
gis, jf. ordlyden «kan» i første ledd.  
 
Kommunen vurderer at dispensasjon kan gis i dette tilfellet. Det vises til dispensasjonsadgangens 
funksjon som «sikkerhetsventil», for å sikre en viss grad av fleksibilitet. Selv om planen fravikes er det 
kun i et begrenset omfang, hvor skitrekkene flyttes nærmere hverandre for å sikre en bedre flyt i det 
regulerte skianlegget.  
 
Konklusjon 
Vilkårene er oppfylt, og kommunen gir dispensasjon.  
 
3. Dispensasjon fra formålet «friluftsområde» for plassering av stolheis 1 og 2.  
 
Tiltaket er betinget av dispensasjon fra arealformålet «friluftsområde» i reguleringsplan 1515 for justert 
plassering av skitrekkene Stolheis 1 og 2 med tilhørende mellomstasjoner og nedfarter.  
 
 
 
Grunnlag for dispensasjon 
Etter pbl. § 19-2 første ledd «kan» kommunen gi dispensasjon fra bestemmelser fastsatt etter plan- og 
bygnings-loven, når vilkårene i andre ledd er oppfylt: 
 
«Dispensasjon kan ikke gis dersom hensynene bak bestemmelsen det dispenseres fra, 
hensynene i lovens formålsbestemmelse eller nasjonale eller regionale interesser, blir vesentlig 
tilsidesatt. Fordelene ved å gi dispensasjon skal være klart større enn ulempene.» 
19 
 
 
Dersom begge vilkårene i andre ledd er oppfylt, gir altså første ledd kommunen mulighet, men ikke plikt, 
til å gi dispensasjon, jf. ordlyden «kan». Det betyr at ingen har krav på dispensasjon. 
 
Søkers begrunnelse for dispensasjon 
Det er ønskelig å forlenge «Stolheis 1» og redusere lengden på «Stolheis 2». Det er også ønskelig å 
plassere bunnstasjonen for «Stolheis 2», nærmere toppstasjonen til «Stolheis 1» enn det plan 1515 
legger til rette for. Øvre del av «Stolheis 2» ligger i et vindutsatt område, og heisen vil måtte stenges på 
dager med mye vind. «Stolheis 1» og nedre del av «Stolheis 2» ligger i områder som er godt skjermet for 
vind. Ved å flytte mellomstasjonen høyere opp, vil man sikre større områder for skikjøring på vindutsatte 
dager. I gjeldende plan 1515 er topp «Stolheis 1» og bunn «Stolheis 2» plassert med relativt stor avstand. 
Det er ønskelig med større nærhet mellom disse to punktene av hensyn, drift, opplevelse, etablering 
infrastruktur, inngrep/ påvirkning natur og kommersielle muligheter. Dispensasjonen vil muliggjøre og 
tilrettelegge for større fleksibilitet slik at disse effektene kan oppnås. Dispensasjonen vil medføre 
etablering av toppstasjon «Stolheis 1» innenfor/ på område avsatt til skianlegg/ alpint samt deler av 
bunnstasjon for «Stolheis 2» vil bli etablert på område avsatt til skianlegg/ alpint. Den totale mengden av 
heis-infrastruktur som master, og topp/ bunn stasjoner vil være uendret. Det vil derimot legge til rette for 
mer effektiv bruk av etablerte strukturer og funksjoner, samt øke mulighetene for sambruk av arealer 
tilknyttet de to stasjonene. 
 
Justeringen vil i liten grad ha noen negative effekter. Den visuelle opplevelsen av fjellet vil kunne påvirkes 
noe, men landskapsrommet og situasjonen ved endringen er relativt lik, samt den økte avstanden vil 
kompensere noe for at området flyttes «høyere i fjellet». Fordelene vil bla være hensyn bedre drift, og 
opplevelse av flyt og sammenheng mellom de to punktene for gjestene. Bedre muligheter for etablering 
kommersielle tilbud og servicefunksjoner. Reduserte inngrep/påvirkning på natur. Bedre tilbud for 
skikjørere på vindutsatte dager. Bedre forutsigbarhet for opplevelse og tilbud for brukere og operatør, da 
risiko for vind i mindre grad vil påvirke tilbud og muligheter. Fordelene med å gi dispensasjon anses 
derfor som lang flere og bedre enn ulempene ved å gi dispensasjon.  
 
Blir hensynet bak bestemmelsen vesentlig tilsidesatt? 
Hensynet bak arealformålet «friluftsområde» i reguleringsplan 1515 er å bevare arealet som 
naturområde, som kan benyttes til skisport, friluftsliv, reindrift og tradisjonell landbruksvirksomhet. 
Friluftsområdet skiller seg fra skianlegget for øvrig, da det er angitt på plankartet hvor skitrekk og 
skianlegg kan anlegges.  
 
Etter kommunens vurdering kan ikke arealformålet anses å bli vesentlig tilsidesatt ved at det gis 
dispensasjon for endret plassering av Stolheis 1 og 2. Det vises til at avvikene fra reguleringsplanen er 
begrensede, og at skitrekkene fortsatt plasseres i umiddelbar nærhet til regulerte skianlegg. Endringen gir 
en mer hensiktsmessig løsning for skianlegget med færre terrenginngrep. Kommunen kan ikke se at de 
nye plasseringene vil vanskeliggjøre bruken av arealet i tråd med formålet i særlig grad.  
 
Etter kommunens vurdering vil ikke tiltaket vesentlig tilsidesette hensynene bak bestemmelsen eller 
lovens formål. Det første vilkåret for dispensasjon er oppfylt.  
 
Er fordelene klart større enn ulempene? 
Det andre vilkåret som må være oppfylt er at fordelene ved å gi dispensasjon skal være klart større enn 
ulempene. 
 
Etter kommunens syn innebærer de endrede plasseringene av skitrekk for Stolheis 1 og 2 vektige 
fordeler. I gjeldene plan er toppstasjon for «Stolheis 1» og bunnstasjon for «Stolheis 2» plassert med 
relativt stor avstand, og endringer åpner for at disse plasseres nærmere hverandre. Når det føres opp et 
skianlegg bør det sikres at utformingen blir best mulig, med tanke på hvordan skiløperne beveger seg 
gjennom anlegget. Den nye plasseringen medfører færre inngrep i naturen, da skitrafikken samles 
fremfor å deles opp slik planen legger opp til. Den omsøkte plasseringen er også bedre egnet med tanke 
på vær og vind, og sikrer en bedre flyt og sammenheng i skianlegget enn regulert situasjon hvor 
avstanden er større. Det anses som positivt at det er mulig å oppnå disse fordelene ved en begrenset 
justering av skitrekkene.   
 
Kommunen ser få ulemper ved at dispensasjon gis i dette tilfellet. En generell ulempe med å gi 
dispensasjon er at den vil kunne undergrave planer som informasjons og beslutningsgrunnlag. I denne 
20 
 
konkrete saken kan denne ulempen ilegges mindre vekt, da dispensasjonen kun innebærer en begrenset 
endring av underliggende plan. Med tanke på at endringen medfører færre inngrep i naturen når 
skitrafikken justeres, og plasseringen er bedre egnet med tanke på vær, vind og driften av anlegget for 
øvrig, vurderer kommunen at fordelene ved tiltaket er klart større enn ulempene.  
 
Etter kommunens vurdering er fordelene ved dispensasjonen klart større enn ulempene. Det andre 
vilkåret for dispensasjon er oppfylt.  
 
Vurdering av om kommunen kan gi dispensasjon 
Selv om vilkårene i andre ledd er oppfylt, vil det være opp til kommunens skjønn om dispensasjon skal 
gis, jf. ordlyden «kan» i første ledd.  
 
Kommunen vurderer at dispensasjon kan gis i dette tilfellet. Det vises til dispensasjonsadgangens 
funksjon som «sikkerhetsventil», for å sikre en viss grad av fleksibilitet. Selv om planen fravikes er det 
kun i et begrenset omfang, hvor skitrekkene flyttes nærmere hverandre for å sikre en bedre flyt i det 
regulerte skianlegget.  
 
Konklusjon 
Vilkårene er oppfylt, og kommunen gir dispensasjon.  
 
4. Dispensasjon fra arealformål LNFR for etablering av nedgravd vannledning. 
 
Tiltaket er betinget av dispensasjon fra kommuneplanens arealdel 2017-2026 (heretter KPA). Det søkes 
om å etablere en vannledning som vist på kartet under. Tiltaket er i strid med KPA, da det plasseres på 
areal som er regulert til landbruk-, natur-, friluft- og reindriftsformål (LNFR).  
 
 
 
Grunnlag for dispensasjon 
Etter pbl. § 19-2 første ledd «kan» kommunen gi dispensasjon fra bestemmelser fastsatt etter plan- og 
bygnings-loven, når vilkårene i andre ledd er oppfylt: 
 
«Dispensasjon kan ikke gis dersom hensynene bak bestemmelsen det dispenseres fra, 
hensynene i lovens formålsbestemmelse eller nasjonale eller regionale interesser, blir vesentlig 
tilsidesatt. Fordelene ved å gi dispensasjon skal være klart større enn ulempene.» 
 
Dersom begge vilkårene i andre ledd er oppfylt, gir altså første ledd kommunen mulighet, men ikke plikt, 
til å gi dispensasjon, jf. ordlyden «kan». Det betyr at ingen har krav på dispensasjon. 
 
Søkers begrunnelse for dispensasjon 
Det vises til at alternativ trasé og tiltak vil være å ta ut vann direkte fra dammen, med gravearbeider  
tilknyttet demningen og nærliggende arealer. Risikoen tilknyttet arbeider i og ved demning anses som 
langt større enn å utføre tiltak som knytter seg direkte på eksisterende ledning fra damanlegget. 
21 
 
Konsekvensene for vannkvalitet i dam samt påvirkningen av gravearbeidet og endring av vannstand og 
vannkvalitet vil være mer negativt enn påkobling til eksisterende ledning, hvilket i liten grad påvirker vann 
og vannkvalitet i eksisterende damanlegg. Det er i forbindelse med tilsvarende tiltak ytret ønske fra NVE 
om å unngå inngrep i tilknytning demning. Det er derfor etablert en alternativ trasé som gir bedre, 
tryggere og en totalt sett bedre løsning. Hensikten med LNFR området og formålet er å sikre natur, 
rekreasjon og friluftsliv. Etableringen av vannledningen medfører et lite inngrep som vil revegeteres og 
med tiden etterlate ubetydelige spor. Tiltaket synes derfor i liten grad å være i konflikt med gjeldende 
arealformål. Fordelene med å gi dispensasjon anses derfor som lang bedre enn ulempene.   
 
I VAO-notat av 01.02.2023 og kulturminnenotat av 20.10.2023 er det angitt at vannledningen vil bli sikret, 
og elvebunn reetablert umiddelbart, for å minimere ulemper nedstrøms, samt økologisk påvirkning. 
Vannledningen vil ha en dimensjon på Ø225 mm i traseen, og dermed et borehull på Ø300 mm.   
 
Blir hensynet bak bestemmelsen vesentlig tilsidesatt? 
Hensikten med å avsette areal til landbruks-, natur-, friluft- og reindriftsformål (LNFR) er å sikre 
grunnlaget for landbruk og reindrift, samt bidra til forvaltningen av friluftsområder og naturmangfold. 
Bestemmelsen gjør det mulig for kommunen å sikre dyrket mark og beiteområder i utmark til fremtidig 
matproduksjon, gode frilufts- og grøntområder for nåværende og framtidige generasjoner, samt 
tilstrekkelig tilgjengelig areal til beiteområder, trekkleier og kalvingsområder til bruk i reindrifta. For å sikre 
disse hensynene er det avgjørende at LNFR-områder forblir ubebygd, og bare bebygges i tilknytning til 
landbruk og reindrift. 
 
Kommunen vurderer at hensynene bak arealformålet LNFR ikke kan anses å bli vesentlig tilsidesatt 
dersom dispensasjon gis. Det vises til at vannledningen skal graves ned i grunnen, og overflaten 
revegeteres, slik at det vil være mulig å benytte arealet i tråd med LNFR-formålet igjen etter relativt kort 
tid. Når planområdet bebygges til skianlegg, i tråd med vedtatt reguleringsplan, vil arealet vannledningen 
plasseres under uansett være lite egnet til aktivt landbruk. Arealet er imidlertid godt egnet til å kunne 
nyttes av allmennheten til natur- og friluftsformål, samt være egnet som beiteområde og kalvingsområde i 
tråd med reindriftshensyn. Det vil være naturlig å fortsette å benytte arealet på samme måte som 
tidligere, og ivareta hensynene, ettersom tiltaket kun plasseres under bakken.  
 
Etter kommunens vurdering vil ikke tiltaket vesentlig tilsidesette hensynene bak bestemmelsen eller 
lovens formål. Det første vilkåret for dispensasjon er oppfylt.  
 
Er fordelene klart større enn ulempene? 
Det andre vilkåret som må være oppfylt er at fordelene ved å gi dispensasjon skal være klart større enn 
ulempene. 
 
Vannledningen vil i seg selv innebære klare og vektige fordeler, da den vil levere vann til skianlegget på 
en hygienisk og hensiktsmessig måte. Tiltaket og plasseringen ble vurdert under planarbeidet, og er i tråd 
med VAO-planen som ble vedtatt sammen med reguleringsplan 1875. Det er fordelaktig å velge en 
løsning som er vurdert gjennom en reguleringsplanprosess. Alternativene, som eksempelvis tidligere 
vurdert løsning med tilkobling til Eidskjosen sitt vann og avløp via sjøledninger, innebærer betydelig 
større inngrep i området rundt skianlegget. Søker har vist til at formålet med å regulere arealet til LNFR er 
å sikre natur, rekreasjon og friluftsliv, og at etablering av vannledningen medfører et lite inngrep som etter 
kort tid vil revegeteres og kun etterlate ubetydelige spor. Det legges stor vekt på at fordelene med 
vannledningen oppnås, samtidig som arealet i hovedsak fortsatt vil kunne benyttes i tråd med 
arealformålet.  
 
Kommunen ser få ulemper ved at dispensasjon gis i dette tilfellet. En generell ulempe med å gi 
dispensasjon er at den vil kunne undergrave planer som informasjons og beslutningsgrunnlag. I denne 
konkrete saken kan denne ulempen ilegges mindre vekt, da det i forbindelse med utarbeidelsen av 
reguleringsplanen er tatt konkret stilling til vannledningen, og dens plassering gjennom godkjent VAO-
notat og plangodkjenning fra Mattilsynet. Ulempen det innebærer å bebygge et LNFR-område er for øvrig 
at dette setter begrensninger for bruk av arealet. Som vurdert over vil tiltaket i liten grad tilsidesette 
allmennhetens og reindriftens muligheter til å benytte arealet i tråd med formålet, da vannledningen 
graves ned under jorden. 
 
Etter kommunens vurdering er fordelene ved dispensasjonen klart større enn ulempene. Det andre 
vilkåret for dispensasjon er oppfylt.  
22 
 
 
Vurdering av om kommunen kan gi dispensasjon 
Selv om vilkårene i andre ledd er oppfylt, vil det være opp til kommunens skjønn om dispensasjon skal 
gis, jf. ordlyden «kan» i første ledd.  
 
Kommunen vurderer at dispensasjon kan gis i dette tilfellet. Det vises til dispensasjonsadgangens 
funksjon som «sikkerhetsventil», for å sikre en viss grad av fleksibilitet. Selv om planen fravikes er det 
kun i et begrenset omfang i umiddelbar nærhet til skianlegget, og arealet vil etter kort tid kunne benyttes 
som tidligere i tråd med LNFR-formålet. Det er etter kommunens vurdering hensiktsmessig å velge 
løsningen som ble godkjent under utarbeidelsen av reguleringsplan 1875.  
 
Konklusjon 
Vilkårene er oppfylt, og kommunen gir dispensasjon.  
 
Samlet vurdering – flere dispensasjoner i samme byggesak:  
Når det søkes om flere dispensasjoner i samme byggesak er det naturlig å også gjøre en vurdering av 
disse i sammenheng.  
 
Etter kommunens vurdering kan dispensasjonene gis. Det vises til at tre av dispensasjonene gjelder 
justeringer av plassering av heistraseer. Heistraseenes plassering er angitt nøyaktig på plankartet, og ved 
nærmere detaljprosjektering er det oppdaget at enkelte justeringer på denne vil lage en mer 
hensiktsmessig løsning for drift og bruk av anlegget, samt mindre påvirkning på natur. Kommunen viser til 
at adgangen til å gi dispensasjon er begrunnet med behovet for en viss fleksibilitet i saksbehandlingen. 
Ettersom justeringene er begrensede, og innebærer fordeler både for bruk av skianlegget og ivaretakelse 
av naturen, fremstår det som hensiktsmessig å benytte dispensasjonsadgangen fremfor å stille krav om 
endring av- eller ny reguleringsplan. Når det gjelder vannledningen plasseres denne i umiddelbar nærhet 
til planområdet, og graves ned slik at den i liten grad påvirker det overliggende arealformålet LNFR. Etter 
kommunens syn vil ikke dispensasjonene samlet sett innebære at planene undergraves som 
informasjons- og beslutningsgrunnlag i særlig grad.  
 
Kommunen vurderer at dispensasjonene kan gis i dette tilfellet.  
 
Konklusjon 
Tiltaket godkjennes.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
23 
 
Viktige opplysninger 
Forurensning fra bygg- og anleggsarbeid  
Det skal fokuseres på forebyggende tiltak mot forurensing i forbindelse med byggetiltaket, og under hele 
anleggsperioden, jf. TEK17 kapittel 9. Forurensning av veg skal unngås. 
 
Om tillatelsen 
Ansvar og risiko for igangsetting av tiltak før klagefristen er utgått og eventuell klage er ferdig behandlet 
av klageinstansen, påhviler den ansvarlige. Er tiltaket ikke satt i gang senest 3 år etter at tillatelsen er gitt, 
faller tillatelsen bort, jf. pbl. § 21-9 første ledd.  
 
Ferdigattest  
Byggesaken skal avsluttes med ferdigattest. Denne gis av kommunen etter søknad, jf. pbl § 21-10, jf. 
SAK10 § 8-1. Eventuell sluttrapport for faktisk håndtering av avfall med tilhørende dokumentasjon skal 
vedlegges anmodning om ferdigattest, jf. TEK17 § 9-9 og SAK10 § 8-1, 4. ledd.  
 
Tilsyn  
Kommunen skal føre tilsyn i byggesaker, jf. pbl. § 25-1. Tilsyn må påregnes i alle byggesaker og kan skje 
enten etter varsel eller ved uanmeldt besøk på byggeplass. Kommunen kan føre tilsyn når som helst i 
løpet av byggesaken og inntil 5 år etter at ferdigattest er gitt. 
 
Gebyr 
Vi tar gebyr for vår saksbehandling. Gebyret er fastsatt av kommunestyret og du finner oversikt i 
gebyrregulativet. Vi sender faktura til tiltakshaver. 
 
Pkt. 
Beskrivelse 
Antall 
Enhetspris 
Beløp 
4.1.5 
Byggesaksgebyr etter medgått tid, per time 
102 
Kr. 1 800 
Kr. 183 600 
SUM 
Kr. 183 600  
Faktura sendes tiltakshaver: 
 
 
