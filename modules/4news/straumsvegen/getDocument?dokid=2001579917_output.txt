€
Statsforvalteren i Troms og Finnmark
Romssa ja Finnmårkku ståhtahålddaseaddji
Tromssan ja Finmarkun staatinhallittija
Vår dato:
Vår ref:
19.09.2022
2022/6152
Deres dato:
Deres ref:
27.06.2022
22/01002
TROMSØ KOMMUNE
Postboks 6900
9299TROMSØ
Saksbehandler, innvalgstelefon
Andreas Larsen, 77 64 20 93
Klage over rammetillatelse og dispensasjon for etablering av naust på
eiendommen gnr. 169 bnr. 12 i Tromsø kommune - vedtaket oppheves
Statsforvalteren i Troms og Finnmark viser til kommunens oversendelse av klage i ovennevnte sak
den 27. juni 2022. Det vises også til vårt foreløpige svar i saken den 4. juli 2022.
****
Saken gjelder klage over Tromsø kommunens vedtak av 6. april 2022 i sak 21/03056 om å gi
rammetillatelse med tilhørende dispensasjon for oppføring av naustbygning på eiendommen
gnr. 169 bnr. 12.
Vedtaket oppheves under henvisning til at kommunen ikke har oversendt søknaden om
dispensasjon til berørte sektormyndigheter, jf. pbl. § 19-1 siste punktum. Det påhviler dermed
en saksbehandlingsfeil ved vedtaket da saken ikke var tilstrekkelig opplyst på
vedtakstidspunktet, jf. fvl. § 17. Statsforvalteren har videre konkludert med at feilen kan ha
hatt betydning for sakens utfall jf. fvl. § 41.
Klagen tas derfor til følge, og saken hjemvises til kommunen for fornyet behandling.
Statsforvalteren vil gi en nærmere begrunnelse for vår avgjørelse i det følgende.
***
Sakens bakgrunn
Statsforvalteren forutsetter at saken er godt kjent for både Tromsø kommune og sakens øvrige
parter. Vi vil likevel gi et kort sammendrag av sakens faktiske side slik den er blitt opplyst for oss
gjennom oversendelsen av sakens dokumenter.
Ved vedtak av 26. november 2021, ble søknad om dispensasjon for oppføring av en naustbygning på
60 m2over to etasjer avslått av kommunen. Søknaden ble opprinnelig inngitt av ansvarlig søker
HE1BASpå vegne av tiltakshaver Sigmund Terje Bakkland. Forut for behandlingen av saken hadde
Statsforvalteren ved planseksjonen inngitt to separate høringsuttalelser hvor det ble anbefalt at
E-postadresse:
Postadresse:
Besøksadresse:
Telefon: 78 95 03 00
sftfpost@statsforvalteren.no
Postboks 700
Strandvegen 13, Tromsø
www.statsforvalteren.no/tf
Sikker melding:
9815 Vadsø
Damsveien 1, Vadsø
www.statsforvalteren.no/melding
Org.nr. 967 311 014
Side: 2/7
dispensasjon ikke ble gitt. I den seneste uttalelsen, datert 16. november 2021, har Statsforvalteren
angitt at den ville vurdere en klage dersom dispensasjonssøknaden ble innvilget.
Senere den 19. desember 2021 ble det inngitt en ny søknad om rammetillatelse med tilhørende
dispensasjonssøknad fra HE1BASpå vegne av tiltakshaver. I den nye søknaden var grunnflaten på
omsøkt tiltak fortsatt 60m2, men likevel begrenset til kun en etasje.
Ved vedtak av 6. april 2022 ble søknaden om rammetillatelse og dispensasjon innvilget av
kommunen. Dispensasjonen gjaldt dispensasjon fra gjeldende arealformål for omsøkt eiendom og
byggegrensen mot sjø som fastsatt i gjeldende kommunedelplan. Kommunens vedtak ble truffet
uten at den reviderte søknaden hadde blitt oversendt til berørte sektormyndigheter for uttalelse.
Kommunen har imidlertid opplyst at vedtaket ville bli oversendt til Statsforvalteren ved
planseksjonen for eventuell klagevurdering.
Ved brev av 26. april 2022 ble kommunens vedtak påklaget av Kyrre Ivan Bakland, Oddbjørn
Markussen og Bjarte Halvard Bakland i et felles klageskriv. For ordens skyld bemerkes det at
klagerne er eiere av hver sin ideelle sameieandel i omsøkt eiendom. Med bakgrunn i opplysningene i
klagen, har Statsforvalteren lagt til grunn at Oddbjørn Markussen er reell eier av sin sameieandel
gjennom å sitte i uskiftet bo etter avdøde Ellinor Sofie Markussen. Klagen er begrenset til den delen
av dispensasjonsvedtaket som gjaldt dispensasjon fra byggegrensen mot sjø. Det vises for øvrig til
klagen i sin helhet for en fullstendig gjennomgang av anførte klagegrunnlag.
I
Tiltakshaver har i etterkant av klagen engasjert advokatfullmektig Laila Falck for bistand i forbindelse
med saken. Ved brev av 16. mai 2022, har advokatfullmektig Falck inngitt supplerende merknader til
klagesaksbehandlingen. Advokatfullmektig Falck har i sitt brev blant annet anført at klagen ikke har
blitt inngitt rettidig, samt at tiltaket likevel ikke vil være betinget av dispensasjon fra gjeldende
arealformål for omsøkt eiendom. Det er videre gitt generelle merknader til interesseavveiningen ved
vurderingene av vilkårene for dispensasjon, herunder identifiseringen av relevante ulemper som
tiltaket måtte medføre. Det vises til brev av 16. mai 2022 for en fullstendig gjennomgang av
merknadene fra advokatfullmektig Falck.
Klagen ble behandlet av kommunen den 27. juni 2022. Kommunen kom imidlertid til at klagen ikke
kunne tas til følge. Ved underinstansbehandlingen, konkluderte kommunen likevel med at klagen
hadde blitt inngitt rettidig. Kommunen la også til grunn under tvil atomsøkt tiltak ville kreve
dispensasjon fra gjeldende arealformål. Samme dag ble saken oversendt til Statsforvalteren for
endelig avgjørelse.
Statsforvalterens vurdering
Klagen er fremsatt rettidig av parter med rettslig klageinteresse og tas til behandling, jf.
forvaltningsloven§§ 28 og 29. Statsforvalteren finner i likhet med kommunen at klagen har blitt
postlagt innen fastsatt klagefrist den 27. april 2022.
Statsforvalteren kan prøve alle sider av saken, herunder også ta stilling til nye omstendigheter.
Statsforvalteren skal videre vurdere de anførsler som klagerne har fremsatt, og kan også hensynta
omstendigheter som ikke er berørt i klagen. Når Statsforvalteren er klageinstans for vedtak truffet av
en kommune, slik tilfellet er i denne saken, skal vi samtidig legge stor vekt på hensynet til det
kommunale selvstyret ved prøving av fritt forvaltningsskjønn, jf. fvl. § 34 annet ledd tredje punktum.
Saken gjelder klage over vedtak om rammetillatelse og dispensasjon for oppføring av naustbygning
på eiendommen gnr. 169 bnr. 12 i Tromsø kommune. Det omsøkte tiltaket omfattes av pbl. § 1-6
€
Side: 317
første ledd, jf. § 20-1 første ledd bokstava. Tiltaket vil også være søknadspliktig, jf. pbl. § 20-2 første
ledd, og kan ikke oppføres i strid med lov, forskrift eller plan.
Planstatus for eiendommen
Eiendommen er omfattet av tre ulike planer.
Eiendommen er for det første omfattet av kommuneplanens arealdel med planID 5401 0142 vedtatt
den 29. mars 2017. Eiendommen er i arealplankartet merket i et område med vannrette grå streker
som er omtalt som område H910_48. I tegnforklaringen til kommuneplanen, er det angitt at dette
området er avsatt til soner hvor gjeldende reguleringsplan fortsatt skal gjelde uendret, jf. punkt f) i
avsnittet «Hensynssoner» i tegnforklaringene.
Gjeldende reguleringsplan ved tidspunkt for vedtakelse av kommuneplanens arealdel og
kommunedelplanen, var reguleringsplan for Sommarøy, Hillesøy og Brensholmen området med
planlD 5401_0505 av 24. juni 1982. Eiendommen er i plankartet til reguleringsplanen avsatt til
landbruksområde.
Omsøkt eiendom er også omfattet av kommunedelplan for Sommarøy, Hillesøy og Brensholmen
med planlD 0252 vedtatt den 26. september 2018. Eiendommen er i plankartet markert med
lysegrønn farge med skrå streker innenfor området H510_30. I tegnforklaringen til
kommunedelplanen, er det angitt at områder med slik strekmarkering er avsatt til «Hensynssone
landbruk», mens den lysegrønne fargen gjelder for arealer avsatt til landbruk, natur- og
friluftsformål, samt reindrift (LNFR).
Forholdet mellom planer og virkninger av disse reguleres av pbl. § 1-5 andre ledd:
Ny plan eller statlig eller regional planbestemmelse går ved eventuell motstrid foran eldre
plan eller planbestemmelse for samme areal med mindre annet er fastsatt i den nye planen
eller statlig eller regional planbestemmelse.
Det vil si at dersom en eiendom er omfattet av flere planer, vil planene i utgangspunktet virke side
ved side, og utfylle hverandre. Dersom det er motstrid mellom planene vil den nyeste planen gå
foran, med mindre noe annet er bestemt.
I dette tilfellet er kommunedelplanen den nyeste planen og går foran de andre planene ved
eventuell motstrid.
Under punkt I i kommunedelplanens bestemmelser heter det:
Om ikke annet er bestemt gjelder kommunedelplan, plan 0252, foran gjeldende
reguleringsplaner og bebyggelsesplaner som er vedtatt før kommunedelplanen.
Om nevnte reguleringsplan - plan nr. 0505 - heter det videre:
Kommunedelplan 0252 gjelder foran. Planen gjelder med unntak av: formålsendringer knytta
til bebyggelse, samferdsel, grønnstruktur, sjø og vassdrag, forsvar og hensynssoner.
Slik Statsforvalteren forstår bestemmelsen gjelder kommunedelplanen foran reguleringsplanen ved
motstrid. Reguleringsplanen er imidlertid ikke opphevet, men gjelder - med unntak av de nærmere
angitte forholdene.
€
Side: 417
I planbestemmelsene til reguleringsplanen fremgår følgende i § 3 om områder avsatt til
landbruksområder:
Fradeling av tomter og spredt utbygging av boliger og andre bygninger i landbruksområdene
bør bare finne sted når dette skjer som et ledd i videreføringen av primærnæringene.
Naust for bolig og hyttebebyggelsen i området kan oppføres.
Tiltakshaver har anført at planbestemmelsen som angitt ovenfor må forstås slik at naust tilknyttet
hyttebebyggelse kan oppføres innenfor planområdet, og at tiltaket derfor ikke vil være betinget av
dispensasjon fra arealformålet landbruksområder. Statsforvalteren har forstått tiltakshavers
anførsel slik at oppføring av naustbygning ikke trenger å være relatert til primærnæringen som
omtalt i planbestemmelsens første ledd, såfremt etableringen skjer i tilknytning til eksisterende
bebyggelse.
Statsforvalteren er i utgangspunktet enig med tiltakshaver i at planbestemmelsens ordlyd isolert sett
kan tas til inntekt for at naustbygninger kan tillates oppført dersom den er i tilknytning til hytte-
og/eller boligbebyggelse innenfor planområdet. I likhet med kommunen ser vi imidlertid at
bestemmelsen trolig heller ikke er klar nok for å kunne være grunnlag for utbygging. Vi har imidlertid
ikke funnet det nødvendig å t a endelig stilling til dette spørsmålet. Dette har sammenheng med at
kommunedelplan for Sommarøy, Hillesøy og Brensholmen etter vår vurdering uansett går foran
bestemmelsen om naustbygging i reguleringsplanen.
I kapittel VIpunkt 1.2 til kommunedelplanen, er følgende angitt for arealer som inngår i
«Hensynssone landbruk»:
Innenfor område angitt som hensynssone landbruk (H510), skal det tas særlig hensyn til
jordvern, tilrettelegging for aktiv landbruksdrift og til vern om landbrukets kulturlandskap. I
disse områdene skal bestemmelsene i jordlovens § 9 om bruk av dyrka jord og dyrkbar jord
om praktiseres strengt. Tiltak som medfører ytterligere fragmentering av
landbruksområdene skal unngås.
Gjennom punkt 4.1 i planbestemmelsene fremgår også følgende for arealer som er avsatt til LNFR
formål:
Området forbeholdes landbruk, natur, friluftsliv og reindrift.
Oppføring av bygninger og anlegg i landbruksområdene i tilknytning til landbruksdrift er
tillatt.
Bestemmelsene i kommunedelplanen som gjengitt ovenfor må anses å være i motstrid med
reguleringsplanens bestemmelse om at naust for bolig og hyttebebyggelsen i området kan oppføres.
Selv om arealformålene i begge planene må sies å være sammenfallende, innebærer
kommunedelplanens bestemmelser etter Statsforvalterens vurdering en skjerpelse av
landbrukshensyn i området. Dette da området er omfattet av hensynssone landbruk - som
markerer at det i området skal tas særlig hensyn til landbruksinteresser. I kommunedelplanen
fremgår det at etablering av bygninger og anlegg i arealer avsatt til landbruksområder, må være
tilknyttet landbruksdrift for at det kan gis tillatelse til oppføring. Naustbygging for fritidsbebyggelse
er ikke omtalt, noe som ville vært naturlig å presisere dersom dette unntaket skulle videreføres - til
€
Side: 5/7
tross for skjerpelsen av landbrukshensyn. Basert på opplysningene i søknaden, har Statsforvalteren
forstått det slik at naustet i dette tilfellet skal benyttes til oppbevaring av båt og fiskeutstyr. Tiltaket
vil dermed kreve dispensasjon fra arealformålet LNFRsom angitt i kommunedelplanen.
Statsforvalteren har etter dette, og da i likhet med kommunen, kommet til at tiltaket vil kreve
dispensasjon fra gjeldende landbruks-/LNFR-formål, jf. pbl. § 19-2.
Bestemmelsen i pbl. § 1-8 annet ledd oppstiller videre et alminnelig forbud mot bygging og andre
tiltak i 100-metersbeltet mot sjø. Den enkelte kommune kan likevel gjøre unntak fra forbudet
gjennom plan. Det vises her til bestemmelsens tredje ledd hvor det fremgår at kommunen kan
.
fastsette andre byggegrenser i kommuneplan eller reguleringsplan. I den forbindelse inneholder
også plankartet til kommunedelplanen for Sommarøy, Hillesøy og Brensholmen en særskilt
byggegrense mot sjø. Byggegrensen er i plankartet markert som en rødstiplet linje. Basert på
opplysningene i den opprinnelige søknaden, har imidlertid Statsforvalteren lagt til grunn atomsøkt
naustbygning er tenkt plassert nedenfor byggegrensen. Oppføringen av naustbygningen vil etter
dette også kreve dispensasjon fra pbl. § 1-8 da den ikke omfattes av noe unntak fra lovens
utgangspunkt.
Statsforvalteren vil likevel ikke foreta en særskilt prøving av kommunens dispensasjonsvurdering i
det påklagede vedtaket. Dette skyldes at vi har funnet det nødvendig å oppheve kommunens vedtak
på annet grunnlag. Vi vil begrunne dette nærmere i det følgende.
Saksbehandlingsfeil - manglende oversendelse av dispensasjonssøknaden til berørte myndigheter
I det påklagede vedtaket har kommunen angitt at søknaden ikke har blitt oversendt til berørte
sektormyndigheter for uttalelse. Kommunen har gitt følgende begrunnelse for dette:
Tidligere avslått søknad om naust, sak BYGG-21/01228, ble sendt på høring til Tromsø
kommune seksjon Byutvikling ved Klima, miljø og landbruk, Troms og Finnmark
fylkeskommune, Sametinget og Statsforvalteren i Troms og Finnmark. Ny søknad er ikke
sendt på høring, men vedtak vil bli sendt til Statsforvalteren i Troms og Finnmark for
klagevurdering.
Ved høringsrunden i tidligere sak, fikk vi ikke tilbakemelding fra Sametinget. Troms og
Finnmark fylkeskommune minnet om aktsomhets- og meldeplikt etter kulturminneloven§ 8
andre ledd. Tromsø kommune Byutvikling ved Klima, miljø og landbruk hadde ingen
landbruksfaglige innvendinger, og viste til sitt vedtak om omdisponering av ca0,05 dekar
dyrkbar jord til nausttomt. Statsforvalteren i Troms og Finnmark hadde merknad til
størrelsen og utformingen på naustet.
Ved underinstansbehandlingen av klagen, har kommunen dessuten gitt følgende supplerende
opplysninger:
Tiltakshaver har tidligere søkt om oppføring av naust på eiendommen, sak BYGG-21/01228.
Søknaden ble sendt på høring til berørte sektormyndigheter og andre interessenter.
Statsforvalter uttalte seg negativ til naustets størrelse. Søknaden ble da avslått fordi tiltaket
på grunn av sin størrelse og utforming fremsto som dominerende og privatiserende i
strandsonen, og kommunen kom dermed til at hensynene bak byggegrensen ble vesentlig
tilsidesatt.
Side: 6/7
Den 06.02.2022 fattet kommunen vedtak om tillatelse til tiltak. Søknaden ble ikke sendt til
høring til sektormyndigheter, da tiltakets størrelse var redusert i tråd med Statsforvalters
merknader til den første søknaden. Ved en feil ble beklageligvis ikke vedtaket sendt i kopi til
Statsforvalter, som forutsatt i vedtaket.
Det følger av pbl. § 19-1 siste punktum at de statlige og regionale myndigheter, hvis saksområde blir
berørt, skal få mulighet til å uttale seg før det gis dispensasjon fra blant annet planer og forbudet
mot tiltak langs 100-metersbeltet mot sjø.
I foreliggende sak har kommunen vist til at søknaden ikke ble sendt til relevante sektormyndigheter
under henvisning til at tiltakets størrelse var redusert i tråd med Statsforvalterens merknader til den
første søknaden. Vi er imidlertid ikke enig i en slik argumentasjonsrekkefølge. I den forbindelse
fremgår følgende av Statsforvalteren v/planseksjonens brev av 16. november 2021:
Tromsø kommune har ikke bestemmelser om naust i sin kommuneplan, men har startet
rullering av kommuneplanens arealdel der det i planprogrammet kommer frem at de ønsker
å se på en differensiert strandsoneforvaltning.
Statsforvalteren vil også bemerke at 60 kva BRAnaust i en etasje er relativt stort. Ved behov
for plass til større båter kan det være aktuelt å vurdere plass i båthavn fremfor naust.
Etter vår oppfatning kan ovennevnte uttalelse ikke forstås slik at Statsforvalteren som
sektormyndighet har gitt forhåndsløfter eller lignende tilsagn om hvilken størrelse på
naustbygningen som eventuelt kan aksepteres. Snarere tvert imot er planseksjonen hos
Statsforvalteren tydelige på at en naustbygning på 60m over ett plan, slik tilfellet er for omsøkt tiltak
slik det foreligger i nåværende form, også vil være relativt stort.
Bestemmelsen i pbl. § 19-1 siste punktum er begrunnet med at berørte sektormyndigheter skal ha
anledning til å komme med uttalelser som skal vektlegges i vurderingen av hvorvidt en
dispensasjonssøknad bør innvilges eller ikke. Med bakgrunn i planseksjonens uttalelser ved den
opprinnelige søknadsbehandlingen, finner vi det klart at dispensasjonssøknaden omfatter viktige
interesser, og at dispensasjonen berører minst en statlig eller regional myndighet. Dette
underbygges også av det faktum at kommunen har forutsatt at den manglende oversendelsen av
søknaden til planseksjonen, kunne avhjelpes ved at Statsforvalteren som sektormyndighet fikk
klagerett på kommunens vedtak. Vi stiller oss tvilende til hvorvidt dette vil være tilstrekkelig,
ettersom lovgiver har forutsatt at plikten til å innhente høringsuttalelser vil være gjeldende før
dispensasjon innvilges. Dette har sammenheng med effektivitetshensyn og hensynet til partenes
innrettelse til et dispensasjonsvedtak. Vivil uansett bemerke at en slik forutsetning i alle tilfeller ikke
lengre vil være tilstede, da kommunen har opplyst at den ved en inkurie likevel ikke har oversendt
vedtaket til planseksjonen for vurdering.
Det er dermed en saksbehandlingsfeil ved det påklagede vedtaket når søknaden ikke er sendt på
høring før kommunen innvilget dispensasjonssøknaden. Dette medfører, etter Statsforvalterens
vurdering, at saken ikke har vært tilstrekkelig opplyst på vedtakstidspunktet, jf. fvl. § 17.
Dersom saksbehandlingsreglene etter forvaltningsloven er brutt er virkningen av dette etter fvl. § 41
at vedtaket likevel er gyldig når det er grunn til å regne med at feilen ikke kan ha virket
«bestemmende på vedtaket innhold». Det må dermed vurderes om feilen har hatt innvirkning på
kommunens vedtak. Det følger av Høyesteretts dom inntatt i Rt. 2009 side 661, avsnitt 71 at det ikke
er krav om sannsynlighetsovervekt for at feilen har hatt betydning, men er tilstrekkelig at man finner
Side: 7/7
at det ikke er en «helt fjerntliggende mulighet». Kommunen har i dette tilfellet vært kjent med at
planseksjonen tidligere har innvendinger til søknaden. Vi finner det derfor klart at en eventuell
negativ høringsuttalelse ved fornyet søknadsbehandling ville kunne fått innvirkning på vedtakets
innhold, jf. fvl. § 41.
Da kompetansen til å gi dispensasjon er lagt til kommunen, er det i utgangspunktet opp til
kommunens eget skjønn om dispensasjon skal gis dersom vilkårene er oppfylte, jf. pbl. § 19-4 første
ledd. Det er også sentralt at spørsmålet om dispensasjon blir undergitt en reell to-
instansbehandling. Dette omfatter også muligheten til å hensynta eventuelle nye høringsuttalelser
fra berørte myndigheter i vurderingen om hvorvidt vilkårene for dispensasjon er oppfylte eller ikke.
Som angitt ovenfor, har vi i foreliggende sak heller ikke ansett det som nødvendig å foreta en
konkret prøving av kommunens dispensasjonsvurdering. Vi har derfor funnet det mest
hensiktsmessig å oppheve det påklagede vedtaket og hjemvise saken til fornyet behandling, jf. fvl. §
34 fjerde ledd.
På bakgrunn av redegjørelsen ovenfor, og med hjemmel i pbl. § 1-9 femte ledd, jf.
delegasjonsfullmakt, treffer Statsforvalteren følgende
vedtak:
Tromsø kommunes vedtak av 6. april 2022 i sak 21/03056 oppheves. Saken returneres til
kommunen for fornyet behandling.
*kkkk
Dette vedtaket er endelig og kan ikke påklages. Sakens parter underrettes gjennom en kopi av dette
brev. Vi gjør oppmerksom på retten til innsyn i sakens dokumenter,jf. forvaltningsloven §§ 18 og 19.
Med hilsen
Sara Holthe Jaklin (e.f.)
Andreas Larsen
nestleder juridisk seksjon
seniorrådgiver juridisk
Dokumentet er elektronisk godkjent
Kopi til:
Sigmund Terje Bakkland
Eidvegen 639
9105
Kvaløya
Kyrre Ivan Bakland
Fiskekroken 6
9017
TROMSØ
Oddbjørn Markussen
Austeinvegen 12
9118
BRENSHOLMEN
HE1BAS
Tuftebakken 3J
9016
TROMSØ
Bjarte Halvard Bakland
Bakken 2
9017
TROMSØ
LINNET & COADVOKATFIRMA DA
Postboks 670
9257
TROMSØ
