 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
 
TROMSØ KOMMUNE, SEKSJON FOR 
BYUTVIKLING, BYGGESAK 
Postboks 6900 
9299 TROMSØ 
 
 
   
   
 
 
 
 
 
 
Deres ref.: 
Vår ref.: 
Saksbehandler: 
Dato: 
BYGG-22/00400-25 
23/05086-2 
Bo Eide 
+47 48299524 
14.04.2023 
 
 
 
Svar fra KML - Gnr 66/4, 68/3, 7, 15, 21 - høring - anmodning om uttalelse til 
etablering av skianlegget "Arctic Center"  
 
Tromsø kommune, enhet for klima, miljø og landbruk mottok 23.03.23 høringsdokumentet til uttalelse, 
med frist på 4 uker, altså innen 19. april 2023. 
 
Det søkes om oppføring/etablering av 7 tiltak: 
 
1. Parkeringsanlegg og trafikal forplass.  
2. Vei og tekniske anlegg.  
3. Velkomstsenter.  
4. Toppkafé.  
5. Skiheis T1, T2, T4, T5, T6 og T7, samt tilhørende heishus og nedfarter.  
6. Terrenginngrep.   
7. Etablering av løsning for vann og avløp. 
 
Tilknyttet flere av tiltakene søkes det om dispensasjon fra vedtatt plan.  
Enhet for klima, miljø og landbruk har kommentarer til flere av de dispensasjonssøkte tiltakene. 
 
1. Kulvert for bro 
Det søkes om å erstatte broer over Nordelva med kulvert  
 
I opprinnelig søknad legges opp til kryssing av Nordelva flere steder med brukonstruksjoner. Det 
søkes nå om i første omgang én kryssing av elva med en kulvert i oppgitt 35 m lengde. Elvedalen er i 
Naturbase oppgitt som bjørkeskog med høgstauder, en artsrik og produktiv skogtype. 
 
 
 
Side 2 av 8 
 
 
 
 
 
 
 
 
 
 
 
 
 
 
Illustrasjon av kulvertplassering, hentet fra søknad 
 
 
Illustrasjon av kulvert, hentet fra søknad. 
 
Den godkjente broløsningen ivaretar landskapet og elveløpet på en tilfredsstillende måte, og gjør at 
elvedalen kan beholde sine funksjoner i naturmangfoldsammenheng, selv om den nok vil preges av 
nærliggende aktivitet. 
 
En sammenhengende åpen elvestreng med kantsoner fungerer både som leveområde for arter og 
som korridor for arter som ferdes i området. Elvedalen fremstår i dag intakt, med frodig 
bunnvegetasjon og treskikt. I elva er det fremdeles en liten bestand av ørret, selv om etableringen av 
dam lenger ned har delt vassdraget i to. En kulvert av planlagt lengde vil være en stor barriere for 
denne artens bevegelse i området, og i praksis en uoverstigelig barriere for alt annet dyreliv. 
 
Den omsøkte kulverten vil fylle igjen elvedalen i minimum 35 m bredde og anslått fra 30 til 60-70 
lengde minimum, avhengig av ønsket høyde på fyllingen. Ut fra modeller kan den synes å være om 
lag 7-8 m høy. 
 
 
 
Side 3 av 8 
 
 
 
 
 
 
 
 
 
 
 
 
 
 
Det er uklart om kulverten vil bli støpt, med rette kanter, eller ha skrånende sider, men fotavtrykket til 
en slik kulvert, med elv i 1,8 m rør, og langrennsløype i tunell vil uansett bli i størrelsesorden 2 daa, 
slik den er modellert. Dette er en stor installasjon i terrenget, som vil være godt synlig også i 
barmarksperioden, og den vil fungere som enn effektiv barriere for dyrelivet i elvedalen, og bryte 
kontinuiteten i elveløpet helt.  
 
Søker argumenterer med at det med en kulvert i stedet for flere broer vil bli i sum færre terrenginngrep 
i form av brufester, terrengsikring og arrondering, ut fra en forventning om at anlegget vil vokse i bruk 
over tid. Pr i dag er det likevel konkret snakk om erstatning av en brokonstruksjon med 20 m bredde, 
med en kulvert på 35 m bredde på toppen, og det er dette det er tatt stilling til.  Søker oppgir ikke 
hvilke kvaliteter som finnes i området, og hvordan de vil forringes ved endring fra bro til kulvert. Etter 
naturmangfoldloven er tiltakshaver pliktig å vurdere konsekvenser av tiltaket, for naturmangfoldet, uten 
at vi kan se at dette er gjort.  
 
Vi vurderer denne endringen som såpass omfattende, med stor påvirkning av landskapet og 
elvedalens funksjon som leveområde og korridor for dyrelivet i området, at vi ikke ser å kunne 
anbefale at dispensasjon blir gitt. Broløsninger vil sikre en viss kontinuitet i elvedalen, som en av få 
gjenværende grønne korridorer i planområdet, og denne funksjonen vil forsvinne ved kulvertløsning.  
Uansett kryssingsmetode må man i anleggsperioden sørge for å hindre partikkelavrenning til 
vassdraget under anleggsfasen.  
 
  
 
 
 
 
 
 
 
 
 
 
 
 
 
 
Side 4 av 8 
 
 
 
 
 
 
 
 
 
 
 
 
 
 
 
 
 
2. Flytting av toppstasjon for stolheis 1 og bunnstasjon for stolheis 2. 
 
 
Det søkes om å forlenge Stolheis 1, og å flytte bunnstasjon for Stolheis 2 høyere i terrenget. 
Rammesøknaden angir ønsket forlengelse av Stolheis 1 med ca 540 m oppover i terrenget, og flytting 
av bunnstasjon tilsvarende høyere i terrenget. Slik det er beskrevet i rammesøknaden, så vil summen 
av heisinstallasjoner som master og andre installasjoner være uendret, og primært er det det visuelle 
inntrykket som vil endres, men ikke i stor grad.  
Gjeldende planløsning og ny omsøkt løsning omfatter begge etablering av heishus / mellomstasjon i 
område med naturtypen Kalkfattig og intermediær fjellhei, leside og tundra, av stor verdi. Dette er 
åpent fjellterreng med begrenset vegetasjon. Det er ingen særlige lokaliteter eller arter registrert i 
området for omsøkt endring (sjekket i Naturbase).  
 
 
Omtrentlig angitt heistrase, inntegnet i kart med registrerte vegetasjonstyper. Oransje markerer 
Kalkfattig og intermediær fjellhei, leside og tundra. 
 
 
 
Side 5 av 8 
 
 
 
 
 
 
 
 
 
 
 
 
 
Kart som viser heistrase, med foreslått forlengelse av nedre stolheistrase. Øvre heitrase vil flyttes 
tilsvarende opp.  
 
Endringen vurderes å ha lite konsekvenser for naturmangfold. Det forutsettes at eventuelle 
anleggsveier bygges i så begrenset grad som mulig, og legges så skånsomt som mulig i terrenget.  
 
 
 
Side 6 av 8 
 
 
 
 
 
 
 
 
 
 
 
 
Vurderingen gjelder bare omsøkt flytting av topp- og bunnstasjon for hhv Stolheis 1 og stolheis 2. 
Opparbeidete løypetraseer, regulert til Idrett i plan 1515, er ikke omsøkt forlenget, og forutsettes 
uendret. 
 
 
3. Dispensasjon fra KPA for etablering av vannledning fra eksisterende vannledning fra 
kraftmagasin til avløpsbehandlingsanlegg. 
 
Omsøkt trase er ca 275 m lang, fra eksisterende ledning, til planlagt vannbehandlingsanlegg.  
Traseen søkes lagt i eksisterende skogsterreng på tykke morenemasser i hele sin lengde.  
Traseen vil krysse elven som går i en ravine med ca 20 m kanthøyde på nordsiden og omtrent 15 på 
sørsiden. 
 
Det er søkt i Naturbase og i register for sensitive arter. Det er ikke registrert arter av nasjonal 
forvaltningsinteresse i området, og heller ikke sensitive arter som vil kunne påvirkes negativt. 
 
 
Kart viser ledningstrase, og figur med gråor- heggeskog. 
 
 
Side 7 av 8 
 
 
 
 
 
 
 
 
 
 
 
 
 
Hele ravinedalen er registrert som gråor-heggeskog, med verdien svært viktig. I den østlige delen av 
figuren er dog en større del av denne hogd i forbindelse med bygging av 132 kV kraftlinjen i området, 
så verdien av figuren i traseområdet vurderes som liten. 
 
Vannledningen er ønsket lagt slik for å unngå inngrep i demningsområdet. Det skrives at 
vannledningen vil graves ned på vanlig vis, og ledningstraseen påføres stedlige masser og slik 
revegeteres med stedlige arter over tid i etterkant. 
 
En vannledning av en slik dimensjon krever en dyp ledningsgrøft, og høydeforskjellen langs traseen er 
stedvis stor over kort avstand. Erfaringsmessig vil gravearbeid av denne typen på flatmark etterlate 
seg en påvirket trase på 8-10 m bredde, og det er usikkert om det lar seg gjøre å følge traseen ned og 
opp ravinesidene uten å måtte lage alternative kjøretraseer. 
 
Vannledningstraseen vurderes å ha forholdsvis liten negativ effekt på naturmangfoldet i området, da 
dette er redusert fra før, og traseen delvis følger etablert krafttrase. På nordsiden av elven vil det 
likevel sannsynligvis som følge av ledningstrasearbeidet og kraftlinjetraseen bli lite stående skog igjen 
i hellingen mot elven.  
Likevel, også her må det nevnes at tiltakshaver etter Naturmangfoldloven er pliktig å vurdere 
konsekvensene for naturmangfoldet av tiltaket, og hvordan kvaliteter skal ivaretas ved inngrep.  
 
Man kan videre stille spørsmål ved plasseringen av vannbehandlingsanlegget på søkers kart, da det 
synes å ligge umiddelbart inntil en kraftmast på 132 kV linjen i området. Her bør nettselskapet 
konsulteres. 
 
 
 
Side 8 av 8 
 
 
 
 
 
 
 
 
 
 
 
 
Etablering av vannledningen og omfanget av terrenginngrep som følge av dette synes utilstrekkelig 
utredet og dokumentert, særlig konsekvensen av nedgraving i bratte ravineskråninger, og kryssing av 
elveløp. Det oppgis ingen dimensjoner i dispensasjonssøknaden. Løsmassekart fra NGU viser at 
grunnen i ravinesidene består av morenemasser, men det er uklart om elveløpet går på fjell, noe som 
vil kreve andre inngrep enn simpel nedgraving av vannforsyningen. Sumvirkningen av bortfall av 
vegetasjon nord for elva, som følge av ledningstrase og eksisterende kraftgate blir ganske omfattende. 
 
 
4. Terrenginngrep i forbindelse med etablering av velkomstsenter, samt parkeringsareal. 
 
Ved bygging av disse anleggene er det behov for større terrengendringer over et større areal.  
Det synes lite sannsynlig at det vil være noe gjenstående originalt terreng i disse områdene.   
 
Miljømessig er det viktig omkringliggende intakt natur sikres mot avrenning under gjennomføring av 
arbeidene. Vanntransporten i et stort område vil bli endret, og kombinasjonen av gravevirksomhet og 
avrenning vil kunne gi stor partikkelavrenning til utenforliggende vannveier, dersom ikke 
vannhåndteringen blir gjort ordentlig. Det må vurderes om sand- og partikkelfang er nødvendige som 
del av overvannshåndteringen i anleggsperioden og senere  
 
 
5. Generelt om behov for utredning og vurderinger etter vannforskriftens §12 
 
Tiltakene involvert i opprettelsen av Arctic Center vil både på kort og lang sikt påvirke lokale 
vannforekomster negativt. Det gjelder både direkte påvirkning i form av kulvert og graving av 
vannforsyningsrør, samt indirekte i form av anleggsarbeid og aktiviteten ved drift.  
 
Kulverten vil være en direkte påvirkning på vannforekomsten Nordelva (Vannforekomst-ID: 197-17-R). 
Nordelva har moderat økologisk potensiale, noe som er under det nasjonalt fastsatte miljømålet om 
godt økologisk potensiale. Det forventes at en kulvert vil kunne hindre at miljømålet nås, eller i verste 
fall at det kan føre til en ytterligere forringelse. I dag er det registrert at den største påvirkningen på 
Nordelva er hydrologiske endringer grunnet eksisterende vannkraftverk. Videre hydrologisk påvirkning 
vil gjøre det mer utfordrende å nå det fastsatte miljømålet. Det vil dermed være behov for en vurdering 
etter vannforskriftens §12, med fokus på vilkårsoppfyllelse i andre ledd.  
 
Anleggsarbeidet forventes å ha en stor effekt på mengden partikkelavrenning til Nordelva. Dette 
gjelder bygging av kulverten, men også resterende anleggsarbeid i området. Mye av overvannet lokalt 
vil gå ut i Nordelva. Det forventes i beste fall en midlertidig forringelse av Nordelva, og planlagt 
aktivitet vil i utgangspunktet ikke tillates etter vannforskriften slik det er satt opp per dags dato. Det vil 
dermed være behov for en vurdering etter vannforskriftens §12 også i forhold til dette. Tiltak må settes 
inn for å hindre avrenning både under og etter anleggsarbeidsfasen, og dette må vurderes opp mot 
vannforskriften og forventet effekt. I denne sammenheng må Nordelva kartlegges for å avgjøre 
kapasitet for partikkelavrenning, som igjen vil avklare hvilke tiltak som vil være nødvendig å sette inn. 
 
 
Med vennlig hilsen 
 
 
Ernst Kloosterman 
Bo Eide 
Enhetsleder 
Klima og miljørådgiver 
Seksjon for byutvikling, Klima, miljø og landbruk 
 
 
Dokumentet er elektronisk godkjent.  
 
 
 
 
 
