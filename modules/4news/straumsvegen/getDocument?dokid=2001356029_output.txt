  
   
 
 
  Areal- og samfunnsplanlegging Troms 
 
 
 
 
 
 
Postadresse:
Troms og Finnmark fylkeskommune
Postboks 701, 9815 Vadsø
Kontakt:
E-post: postmottak@tffk.no
Telefon: 77 75 50 00
Nettside:
tffk.no
  
Dato: 
09.05.2023 
Dok.nr: 
23/05781-6 
Deres ref: 
BYGG-22-00400-25 
TROMSØ KOMMUNE 
Postboks 6900 
9299 TROMSØ 
 
Saksbehandler: 
Anne Øvrejorde Rødven 
   
 
 
 
 
Fylkeskommunens uttalelse til høring av dispensasjonssøknad - 
etablering av skianlegget «Arctic Center» på eiendommene gbnr 
66/4,68/3, 68/64, 68/21, 68/15 og 68/7 i Håkøybotn på Kvaløya - Tromsø 
kommune 
Troms og Finnmark Fylkeskommune viser til deres oversendelse datert 22.mars 2023 med 
høringsfrist 19.april, samt ettersendte dokumenter i eposter 2.mai.  Fylkeskommunen har etter 
avtale fått utsatt høringsfrist til 9.mai.  
Seksjon for areal- og samfunnsplanlegging har samordnet uttalelsen på vegne av 
fylkeskommunens ulike fagområder. 
 
Saksopplysninger  
Søknaden gjelder etablering av skianlegget «Arctic Center» på eiendommene gnr./bnr. 66/4, 
68/3, 68/64, 68/21, 68/15 og 68/7 i Håkøybotn på Kvaløya. Søknaden består av flere planlagte 
tiltak herunder parkeringsanlegg med trafikal forplass, veier til parkeringsområdet, gang- og 
sykkeltrase, internveier og snuplass ved tiltenkt velkomstsenter. Videre skal det tilrettelegges for 
tekniske anlegg, velkomstsenter, toppcafe, skiheis med tilhørende heishus og nedfarter, 
terrenginngrep og etablering av løsning for vann og avløp. Det er også planlagt å opparbeide en 
gang og sykkeladkomst fra fylkesveg 858 på eksisterende anleggsvei. 
 
Planstatus  
Eiendommene hvor tiltakene søkes plassert er omfattet av tre arealplaner. Kommuneplanens 
arealdel (plan-ID: 0142), reguleringsplan «Arctic Center, Håkøybotn» (plan-ID: 1515) og 
detaljreguleringsplan «Detaljregulering for alpinanlegg i Håkøybotn, nedre del Arctic Center» 
(plan-ID: 1875).  
Ifølge kommuneplanens arealdel (heretter KPA) er området underlagt hensynssone H910_50, 
noe som betyr at gjeldene reguleringsplan skal gjelde uendret. Reguleringsplanene skal for 
øvrig gjelde side om side, men slik at plan 1875 går foran plan 1515 ved motstrid, jf. plan- og 
bygningsloven § 1-5. 
 
Det søkes om 10 dispensasjoner knyttet til reguleringsplan «Arctic Center, Håkøybotn» (plan-id 
1515) og 2 dispensasjoner til «Detaljregulering for alpinanlegg i Håkøybotn, nedre del Arctic 
Center» (plan-id 1875) 
 
Kulturminnevern 
Fylkeskommunen er myndighet for å ivareta kulturminner i arealplanlegging jf. lov om 
kulturminner av 1978 og PBL av 2008.  
Tiltaket er sjekket for kulturminner mot våre arkiver og ut fra vår kunnskap til området. Så langt 
vi kjenner til, er det ikke i konflikt med kjente, automatisk freda kulturminner.  
2 
 
 
Alle kulturminner er imidlertid ikke registrert. Skulle kommunen innvilge søknaden, vil vi derfor 
vise til tiltakshavers aktsomhets- og meldeplikt dersom en under markinngrep skulle støte på 
spor etter tidligere menneskers aktivitet jf. kulturminnelovens § 8 andre ledd. Dersom det under 
arbeidet skulle arbeidet oppdages gjenstander, ansamlinger av trekull eller uventede 
steinkonsentrasjoner etc. må vi få melding umiddelbart. Det foresettes at dette pålegget bringes 
videre til de som skal utføre arbeidet i marken.  
 
For uttalelse om samiske kulturminner vises det til Sametinget. 
 
 
Samferdsel 
Fylkeskommunen mener at tiltakene vil få betydning for mobiliteten og trafikkmønsteret i 
området.  
Det fremstår som uklart om trafikkmengden inn på området vil øke i forhold til hvilke 
forutsetninger som er avklart i plan 1875. Med dette mener fylkeskommune at tiltakene kan ha 
en potensiell negativ virkning for trafikksikkerhet i området. Dette gjelder også for den tiltenkte 
gang- og sykkeladkomsten fra fylkesveg 858.  
 
Det fremstår også som uklart om tiltakene kan få betydning for tilstrekkelig ivaretakelse av 
tilgang for utrykningskjøretøyer og motoriserte kjøretøy i alpintraseen. Dette med tanke på 
potensielle ulykker som kan oppstå i alpintraseen eller brann i bygninger.  
 
Angående tiltenkt gang og sykkeladkomsten fra fylkesveg 858, vil det uansett være krav om 
søknad om endring av eksisterende avkjørsel. Se vår hjemmeside www.tffk.no  for 
søknadsskjema. 
 
 
Vurdering og anbefaling 
  
Det søkes om 12 ulike dispensasjoner til fire ulike områder, flere av dispensasjonene 
krever formålsendring.  
 
Det fremgår i rammesøknaden (side 13) at det i forbindelse med etablering av heiser med 
heismaster og tilhørende infrastruktur vil være behov for anleggsvei. Nøyaktig anleggsvei 
byggemeldes senere. Ut fra epost sendt fylkeskommunen 2.mai eksisterer anleggsveien 
allerede, og skal ikke endres som følge av tiltaket. Fylkeskommunen anser likevel anleggsveien 
som et uavklart punkt i søknaden med tanke på plassering, behov for utbedring, brukog krav til 
tilbakeføring. 
 
Det er regulert for en brukrysning av Nordelva, og konstruksjoner og bestemmelse 5.1 a i plan 
1875 angir at anlegg og konstruksjoner skal sikres mot 100 års flom. I vedlegg 7 er det 
beskrevet at elva skal legges om på et lite strekk, og ar forslåtte kulvertløsning dimensjoneres 
for en 20 års hendelse. Omlegging av elva og dimensjonering for en 20 års hendelse 
framkommer ikke som dispensasjoner i søknaden. 
 
For planer som er eldre enn ti år har kommunen plikt til å vurdere, avklare og dokumentere at 
en gjeldende detaljregulering basert på et privat reguleringsforslag fortsatt er forsvarlig og 
aktuelt grunnlag for ny utbygging, jf. pbl. § 12-4. Når det kommer søknad om utbygging i 
områder med slike planer, skal kommunen vurdere om planen avklarer aktuelle offentlige og 
private interesser, er oppdatert i forhold til de stedlige forholdene, nye arealpolitiske føringer og 
holder et forsvarlig planfaglig kvalitetsnivå.  
3 
 
 
 
Tiltak som ikke er tilstrekkelig avklart og utredet gjennom eksisterende plan, bør fremmes i form 
av en ny eller endring av gjeldende reguleringsplan.  
 
Basert på antall og omfang av omsøkte dispensasjoner (som også 
omfatter formålsendring), manglende utredninger rundt trafikksikkerhet og/eller 
mobilitet, uavklarte anleggsveier, omlegging av elv og uavklart sikring mot 100 års flom, 
gjør at fylkeskommunen fraråder at saken slik den foreligger behandles som en 
dispensasjonssak. 
 
 
 
 
Med hilsen  
  
Vibeke Skinstad 
Div direktør kultur, språk og levekår   
 
 
Anne Øvrejorde Rødven 
Seksjonsleder areal- og 
samfunnsplanlegging 
Dokumentet er elektronisk godkjent og har ingen signatur 
 
 
Mottakere: 
TROMSØ KOMMUNE 
 
 
Kopi til: 
STATSFORVALTEREN I TROMS OG FINNMARK 
SAMEDIGGI / SAMETINGET 
STATENS VEGVESEN 
  
 
