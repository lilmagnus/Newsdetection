  
   
 
 
  Areal- og samfunnsplanlegging 
 
  
 
 
 
Postadresse:
Troms fylkeskommune
Postboks 6600, 9296 Tromsø
Kontakt:
E-post: postmottak@tromsfylke.no
Telefon: 77 75 50 00
Nettside:
tromsfylke.no
  
Dato: 
08.02.2024 
Dok.nr: 
24/00141-6 
Deres ref: 
BYGG-22-00400-64 
TROMSØ KOMMUNE 
Postboks 6900 
9299 TROMSØ 
Saksbehandler: Anne Øvrejorde 
Rødven 
   
 
 
 
 
Fylkeskommunens uttalelse til ny søknad - etablering av 
skianlegget «Arctic Center», Håkøybotn - Tromsø kommune 
Troms Fylkeskommune viser til deres oversendelse datert 9.januar 2024 med 4 ukers frist for 
uttalelse. 
Seksjon for areal- og samfunnsplanlegging har samordnet uttalelsen på vegne av 
fylkeskommunens ulike fagområder. 
 
Saksopplysninger  
Søknaden gjelder oppdatert søknad for etablering av skianlegget «Arctic Center» på 
eiendommene gnr./bnr. 66/4, 68/3, 68/64, 68/21, 68/15 og 68/7 i Håkøybotn på Kvaløya. 
Søknaden ble opprinnelig sendt på høring den 22.03.2023. På bakgrunn av tidligere 
høringsuttalelser og kommunens foreløpige vurdering av saken er det i ettertid gjort endringer 
av prosjektet, og søknaden sendes av denne grunn på ny høring.  
 
 Det søkes om oppføring/etablering av følgende tiltak:  
1. 
Parkeringsanlegg og trafikal forplass.  
2. Vei og tekniske anlegg.  
3. Velkomstsenter.  
4. Skiheisene T1, T2, T4, T5, T6 og T7 (Omtalt som Bamsebåndet. Bytrekket, Tilbringerheisen, 
Crosstrekket, Stolheis 1 og Stolheis 2), samt tilhørende nedfarter og heishus til T2, T3 og 
T5.  
5. Terrengbearbeidelser tilknyttet deler av områdene (områdene er omtalt som 1, 2 og 3).  
6. Etablering av løsning for vann- og avløp.  
 
Planstatus  
Eiendommene hvor tiltakene søkes plassert er omfattet av tre arealplaner. Kommuneplanens 
arealdel (plan-ID: 0142), reguleringsplan «Arctic Center, Håkøybotn» (plan-ID: 1515) og 
detaljreguleringsplan «Detaljregulering for alpinanlegg i Håkøybotn, nedre del Arctic Center» 
(plan-ID: 1875).  
Det føler av kommuneplanens arealdel (heretter KPA) at området underlagt hensynssone 
H910_50, noe som betyr at gjeldene reguleringsplan skal gjelde uendret. Plan 1875 går foran 
plan 1515 ved motstrid, jf. plan- og bygningsloven § 1-5 
 
I opprinnelig søknad var det søkt om totalt 12 dispensasjoner. Søknaden er nå endret, slik at 
tiltaket i større grad er tilpasset gjeldene arealplaner. Det søkes nå om fire dispensasjoner:  
1. 
Dispensasjon fra plan 1875 kapittel IV punkt 5.2 bokstav a) for plassering av heistraseer.  
2. Dispensasjon fra plan 1515 kapittel III punkt 6.1 bokstav a) for plassering av stolheis 1 og 2.  
3. Dispensasjon fra plan 1515 arealformål «friluftsområde» for plassering av stolheis 1 og 2.  
4. Dispensasjon fra KPA arealformål LNFR for etablering av nedgravd av vannledning.  
 
 
 
2 
 
Fylkeskommunen har følgende innspill og merknader til søknaden: 
 
Fylkeskommunen minner om at det pågår et nasjonalt arbeid som omfatter forbud 
mot nedbygging av myr. Skianlegget Arctic Center er lokalisert i et område med mye 
myr-areal, skianlegget er regulert i flere omganger over lang tid, den eldste planen er 
vedtatt før klimaloven ble stadfestet, og før krav til konsekvensutredning for 
klimagassutslipp var et fokus, se veleider om konsekvensutredning av klima og miljø, 
M1941 1 og stortingets anmodningsvedtak desember 20232  
 
Fylkeskommunen oppfordrer kommunen og tiltakshaver til å gjennomgå hensynet til 
myr særskilt med vekt på avbøtende tiltak og naturrestaurering. 
 
 
Samferdsel 
Jamfør avkjørselsplan er det tegnet inn en gang- og sykkelveg fra adkomstvegen/ 
kollektivanlegget som beveger seg over Nordelva og på nordsiden av elva til 
skiløyper/velkomstssenteret. Gang -og sykkelvegen kobler seg på anleggsveien som igjen er 
koblet til fylkesvegen.  
 
Løsning for gang- og sykkelvegen  avviker fra plan 1875. Her ser vi at den regulerte løsningen 
(i plan 1875) utgår, og erstattes av en helt ny gang- og sykkeltrasé. Det oppstår da en helt ny 
situasjon, med en gang -og sykkelveg som har adkomst fra fylkesvegen, og ikke har blitt 
avklart i plan 1875. Det bemerkes også at tilkoblingen fra adkomstvegen/kollektivanlegget og 
over Nordelva ikke nevnes i rammesøknaden. Under temaet «gang sykkeladkomst fra 
fylkesvei 858 (Straumsvegen) er det bare adkomsten fra fylkesvegen som er tegnet inn (rød 
linje). Tilkoblingen fra adkomstvegen/kollektivanlegget mangler altså her. 
 
Videre bemerkes det angående gang- og sykkelveg, at etableringen av denne er avhengig av 
dispensasjon fra arealformålet LNFR i kommuneplanens arealdel. I et ordinært LNFR-område 
er ethvert tiltak som ikke er knyttet direkte til landbruk, natur, friluftsliv og reindrift 
søknadspliktig og avhengig av dispensasjon for å kunne tillates. Dette gjelder også selv om 
veien i dag benyttes til anleggsvei.  
 
Angående kollektiv og kollektivanlegg er dette et eget tema i plan 1875. Gjennomgang av 
sakspapirene samt merknadsbehandlingen (datert 23.02.19) knyttet til saken, viser at Troms 
fylkeskommune og Statens Vegvesen uttalte seg til planforslaget hhv. 29.08.18 og 31.08.18. 
Troms fylkeskommune og Statens Vegvesen krevde da at det ble knyttet rekkefølgekrav til 
kollektivanlegg (KA1). Ifølge merknadsbehandlingen ble merknaden tatt til følge og løst ved 
at det i reviderte bestemmelser ble stilt krav om at offentlig samferdselsanlegg og teknisk 
infrastruktur skal være opparbeidet. Videre at det skal være opparbeidet iht. 
kommunalteknisk norm. Dette ble videreført som en planbestemmelse (se VI a).  
 
Fylkeskommunen anser at kollektivanlegget som en del av det offentlige samferdselsanlegg, 
men påpeker at et slikt anlegg skal være opparbeidet iht. statens vegvesens håndbøker. I 
søknaden kan vi ikke se at rekkefølgekravet og løsningen angående offentlig 
 
1 https://www.miljodirektoratet.no/ansvarsomrader/overvaking-
arealplanlegging/arealplanlegging/konsekvensutredninger/ 
 
 
2 https://www.miljodirektoratet.no/aktuelt/nyheter/2023/desember-2023/foreslar-
forbud-mot-nedbygging-av-myr/ 
 
 
3 
 
kollektivholdeplass/anlegg blir nevnt. I dette ligger også nødvendigheten av utarbeidelse av 
gjennomføringsavtale mellom fylkeskommunen og tiltakshaver.  
 
Fylkeskommunen påpeker viktigheten av å løse kollektivforholdet. Ny byvekstavtale i Tromsø 
betyr at regionale og nasjonale føringer innenfor transport og samferdselsområdet er 
innskjerpet. Ifølge byvekstavtalen skal kollektivtransportens fremkommelighet legges til 
grunn ved behandling av regionale og kommunale planer. Fylkeskommunen og Statens 
Vegvesen anså at dette forholdet ble løst gjennom planen og nevnte rekkefølgekrav. 
Eventuelle mangler ved bestemmelsen eller tvetydighet angående tolkningen betyr ikke at 
kollektivforholdet ikke skal løses gjennom denne dispensasjonssøknaden. 
 
På bakgrunn av det overnevnte og hensyn til kollektivtransporten, trafikksikkerhet og 
trafikkavvikling ved ny gang- og sykkelveg fra fylkesvegen vil vi fraråde at Tromsø kommune 
gir dispensasjon. Vi ser at virkningene vil få vesentlige virkninger for miljø og samfunn, og at 
det dermed er krav til ny reguleringsplan evt. reguleringsendring jf. § 12-1 i plan- og 
bygningsloven. Vi vil vurdere å påklage et evt. dispensasjonsvedtak.. 
 
For videre avklaringer og dialog rundt kollektivforhold, trafikkavvikling og gang-sykkelveg 
kan areal- og transportplanlegger ved samferdselsetaten Thomas Bech, 
thomas.bech@tromfylke.no kontaktes. 
 
 
 
 
 
Med hilsen 
 
Anne Øvrejorde Rødven 
Avd. leder areal- og samfunnsplanlegging 
 
 
Dokumentet er elektronisk godkjent og har ingen signatur 
 
 
 
Mottakere: 
TROMSØ KOMMUNE 
 
 
Kopi til: 
STATSFORVALTEREN I TROMS OG FINNMARK 
STATENS VEGVESEN 
SAMEDIGGI / SAMETINGET 
  
 
