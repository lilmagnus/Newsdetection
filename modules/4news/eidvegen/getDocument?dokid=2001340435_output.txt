 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
KJELL ROTVOLD EIENDOM AS 
Balsfjordvinden 54 
9006 TROMSØ 
 
   
 
 
Deres ref. 
Vår ref. 
Saksbehandler 
Dato 
   
TILSYN-22/01778-7 
Bjørn Tore Walsøe Hansen 
+47 90292397 
24.03.2023 
 
 
72/926 Eidvegen 266 - Forhåndsvarsel om pålegg om retting og 
tvangsmulkt 
Eiendom (gnr/bnr/fnr/snr): 
72 / 926 / 0 / 0  
 
Melder: 
Tore Kanck-Jørgensen 
Hjemmelshaver: 
KJELL ROTVOLD EIENDOM AS 
Sektormyndighet: 
STATSFORVALTEREN I TROMS OG FINNMARK 
 
  
Tromsø kommune viser til vårt brev datert 17.02.2023 hvor dere ble gjort oppmerksom om at kommunen i 
epost datert 10.08.2022, fikk melding om mulig ulovlig terrenginngrep etter plan- og bygningsloven på 
deres eiendom. Kommunen er av den oppfatning av at det er gjennomført fasadeendring av 
garasjeanlegg uten at det foreligger igangsettingstillatelse.  
  
Forhåndsvarsel om pålegg om retting og tvangsmulkt  
Du forhåndsvarsles med dette at kommunen vurderer å gi pålegg om retting av utført terrenginngrep og 
pålegg om retting av utført fasadeendring på eiendommen 72/926, samt at det vurderes å vedta 
tvangsmulkt dersom retting ikke utføres innen angitt frist for retting.  
 
Nærmere begrunnelse for forhåndsvarselet følger av redegjørelsen nedenfor.  
 
Bakgrunn for forhåndsvarselet  
De utførte arbeidene anses å være søknadspliktige etter plan- og bygningsloven, og igangsatt uten 
tillatelse fra kommunen.   
  
Kjell Rotvold Eiendom AS eier eiendommen 72/926 og er derfor ansvarlige for at reglene i plan- og 
bygningsloven følges.  
  
Kommunen viser til at det er gjennomført vesentlige terrenginngrep på eiendommen de siste årene. 
Flyfoto viser at det er utført planering av hele sørlige parsell av eiendommen 72/926. Eiendommen er på 
334m2 og hadde en høydeforskjell på ca. 3.3 meter fra laveste til høyeste punkt.  
 
Det ble i 2020 gjennomført tilsyn av eiendommen hvor det ble konkludert med at det ikke var utført 
søknadspliktige tiltak på eiendommen. I tilsynsrapporten kommer det fram at fyllingsfoten har vært 
tilnærmet uendret siden 2001, og at det kun var gjennomført reparasjoner av fyllingsfoten. Kommunen 
legger til grunn at utfyllingen er gjennomført etter tilsynet, da dette helt klart er søknadspliktig.  
 
Det ble gitt rammetillatelse for fasadeendring og heving av tak på garasjeanlegget den 08.02.2022. Det er 
ikke søkt om igangsettingstillatelse for tiltaket. Arbeidene anses å være gjennomført uten nødvendig 
tillatelse.   
2 
 
 
 
 
Før og etter bilde av garasje: 
 
 
Terrenginngrep:  
  
3 
 
Rettslig grunnlag for søknadsplikt  
Det følger av plan- og bygningsloven § 20-1 bokstav k at vesentlig terrenginngrep omfattes av 
byggesaksbestemmelsene. Det følger videre av plan- og bygningsloven § 20-2 at tiltak som nevnt i § 20-1 
ikke kan utføres uten at tiltaket er omsøkt og godkjent av kommunen, med mindre unntak følger av §§ 20-
5, 20-6, 20-7 eller 20-8.  
  
Unntaksbestemmelse i SAK kapittel 4-1 bokstav f nr. 7 har følgende ordlyd:   
«mindre fylling eller planering av terreng. Tiltaket må uansett ikke føre til mer enn 3,0 m avvik fra 
opprinnelig terrengnivå i spredtbygd strøk, eller 1,5 m avvik fra opprinnelig terrengnivå i tettbygd 
strøk. På eiendom for rekke- eller kjedehus o.l. med tett bebyggelse må avviket ikke være mer 
enn 0,5 m fra opprinnelig terrengnivå. Avstand fra fyllingsfoten til nabogrense må være minst  
1,0 m» 
   
Kommunens vurdering  
Fyllingen er utført nærmere enn 1 meter fra tomtegrense, innenfor 100-metersbeltet og fyllingen 
overskrider 3 meter høydeforskjell til opprinnelig terreng. Kommunen vurderer derfor at unntak fra 
søknadsplikt ikke kommer til anvendelse.  
  
Kommunens plikt til å forfølge ulovligheter følger av plan- og bygningsloven § 32-1, som har følgende 
ordlyd:  
  
«Kommunen skal forfølge overtredelser av bestemmelser gitt i eller i medhold av denne loven.  
 
Er overtredelsen av mindre betydning, kan kommunen avstå fra å forfølge ulovligheten. 
Beslutning om dette er ikke et enkeltvedtak.»  
  
Den klare hovedregelen er at kommunen har plikt til å forfølge overtredelser av plan- og bygningsloven. 
Unntaksbestemmelsen i andre ledd er kun ment å ha et snevert anvendelsesområde. Etter kommunens 
vurdering kan overtredelsen i denne saken ikke anses å være av «mindre betydning». Dette begrunner vi 
med at tiltaket er utført i strandsonen. Bakgrunnen for byggeforbudet i strandsonen er et ønske om å 
holde strandsonen fri for bebyggelse og konstruksjoner. Lovgiver har understreket at strandsonen er av 
nasjonal interesse, og hensikten er å unngå en uheldig utvikling hvor strandsonen bygges ned bit for bit. 
Forbudet er hovedsakelig begrunnet i hensynet til allmenhetens interesser, spesielt ferdsels- og 
friluftsinteressene. Forbudet skal også ivareta natur- og kulturmiljøet i strandsonen.  
Vi finner derfor ikke at unntaksbestemmelsen i plan- og bygningsloven § 32-1 andre ledd kommer til 
anvendelse i denne saken.  
  
Hvordan unngå tvangsmulkt  
Dersom dere ønsker å unngå tvangsmulkt må det ulovlige forholdet enten rettes ved tilbakeføring til lovlig 
tilstand, eller så må dere sende inn søknad om tiltaket og søknaden må godkjennes av kommunen.  
  
Retting terrenginngrep  
Det ulovlige forholdet må rettes, og kommunen forutsetter at tiltakshaver er innstilt på å bringe forholdet i 
orden. Retting kan skje enten ved at terrengfylling godkjennes ved søknad om etterhåndsgodkjenning, 
eller ved at terrenget på eiendommen tilbakeføres til opprinnelig tilstand.  
 
Fristen for retting vurderes satt til 01.07.2023.  
  
Vi skal underrettes skriftlig med bilder av utført retting når arbeidet er gjort.  
 
Retting fasadeendring 
Det må søkes om igangsettingstillatelse for garasjen.  
 
Fristen for innsending av komplett søknad vurderes satt til 01.06.2023.   
 
 
 
 
 
 
4 
 
Søknad om etterhåndsgodkjenning  
Dere eller en ansvarlig søker (fagperson) kan søke om å få det ulovlige forholdet godkjent. Søknaden må 
være komplett og mottatt hos oss innen 01.04.2023. Om dere trenger bistand av en ansvarlig søker er 
avhengig av hvilke arbeider som er utført og hva som søkes godkjent.   
  
Dersom vi mottar en komplett søknad og derfor kan realitetsbehandles vil vi avvente med å følge opp vårt 
pålegg om retting, herunder også innkreving av tvangsmulkt, inntil søknaden er ferdig behandlet. Ny frist 
vil da være seks uker etter at endelig vedtak er fattet i byggesaken.  
  
Blir søknaden avvist gjelder fristen som blir gitt i vedtak om pålegg. Dere bør derfor komme tidlig i gang 
med søknadsprosessen for å ha tid til å rette opp forholdet dersom søknaden er mangelfull og ikke kan 
behandles.  
  
Godkjennes søknaden avsluttes ikke ulovlighetsoppfølgingen før det er gitt brukstillatelse eller 
ferdigattest.   
  
Det ulovlige tiltaket skal tilbakeføres dersom søknaden blir avvist eller avslått.  
   
Videre saksgang  
Dersom vi ikke mottar nye opplysninger som gir grunnlag for å avslutte saken helt eller delvis, vil det bli 
fattet vedtak i saken etter at fristen for å komme med en uttalelse er utløpt.   
  
Frist for uttalelse  
Det gis en anledning til å komme med uttalelse til dette varselet innen tre uker.   
  
Send oss gjerne en redegjørelse dersom dere har opplysninger om saken som vi ikke er kjent med. Det 
er en fordel om det også legges ved dokumentasjon som kan underbygge redegjørelsen.  
  
Etter fristens utløp vil vi vurdere å fatte vedtak om pålegg. Fristen i vedtaket vil være den samme som i 
dette varselet.  
  
Det vil bli gitt samme frist for retting i vedtaket. Dersom det ulovlige forholdet ikke rettes innen de fristene 
som er satt, vil dere bli ilagt tvangsmulkt. Tvangsmulkten for terrenginngrep vurderes satt til 20.000 
kroner som engangsmulkt, og løpende døgnmulkt med 1.000 kroner inntil pålegget er etterkommet.  
For fasadeendring og heving av tak på garasje vurderes tvangsmulkt satt til 10.000kr, og løpende 
døgnmulkt med 500kr inntil pålegget er etterkommet.  
  
Andre opplysninger  
Under følger andre opplysninger som kan være relevant for deg/dere med tanke på videre saksgang.  
  
Hvordan søke om tillatelse  
Her finner dere informasjon om hva som er søknadspliktig og hvordan man søker:  
  
• 
Direktoratet for byggkvalitet: www.dibk.no   
• 
Tromsø kommune: https://tromso.kommune.no/bygg-vei-og-eiendom#bygge-rive-eller-
endre   
  
Hvilket ansvar har en eier av en eiendom  
Den som eier en eiendom, er ansvarlig for at alle endringer som er utført på eiendommen er i henhold til 
plan- og bygningsloven og gitte tillatelser. Det betyr at nåværende eier er ansvarlig, selv om det er 
tidligere eier som har utført arbeidene.  
  
Forelegg  
Det vises til plan- og bygningsloven § 32-2 andre ledd andre punktum og gjøres med dette særskilt 
oppmerksom på at et eventuelt pålegg som ikke etterkommes innen fastsatt frist, også vil kunne følges 
opp med forelegg som kan få samme virkning som rettskraftig dom, jf. § 32-6.   
  
Henvendelser kan gjøres til saksbehandler. 
  
 
5 
 
 
Med hilsen 
 
Anne-Marte Tøgersen 
Bjørn Tore Walsøe Hansen 
Enhetsleder 
Ingeniør 
Seksjon for byutvikling, Byggesak 
 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
Vedlegg: 
Rapport etter tilsyn med utfylling på eiendom  72/926 
72/926, 72/1243 - Eidvegen 266 - vedtak - fasadeendring og heving av tak på del av bygningen - 
rammetillatelse  
Sak 72_928 - Eidveien 266Rotvold 
20221027_113644Ny fasade 
 
 
 
