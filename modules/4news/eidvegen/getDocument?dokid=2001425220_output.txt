Vi viser til sak: 72/926 & 72/1243 – Pålegg om stans med øyeblikkelig 
virkning. 
 
Forord til saken: 
 
# Atter en gang opplever en småbedrift som oss at Tromsø Kommune viser frem sine aller 
dårligste sider av en etter hvert vel kjent næringsfiendtlighet. Som stråler mer enn noen sinne 
ut ifra veggene i vårt Rådhus, hjulpet til av vår bysentrumsopptatte rødgrønne byregjering. 
 
# En enket ubekvem nabo får umiddelbart, og kun etter 12 timer full oppmerksomhet og 
ukritisk aksept med støtte for sitt varsel basert på upresise observasjoner med følelsesladede 
uriktige beskrivelser. 
 
# Igjen utelater Kommunen å ta kontakt med oss store syndere, eller foretar undersøkelser i 
sine arkiver for å sjekke hva som er underliggende fakta. I løpet av de siste 18 månedene har 
vi gjort forsøk på å få i stand et møte omkring vår innsendte sak ovenfor 
Kystsoneplanutvalget og til KPA. Kommunen synes åpenbart det er mer spennende å bruke 
tid på varslere, enn ubetydelige småbedrifter som strever i hverdagen. Vi får aldri et svar? 
 
# De store «kanonene» er rullet fram, med konsekvenser dette vil kunne føre frem til for vår 
lille bedrift. Det burde man forstå, og heller bruke alminnelig god vurderingsevne og 
folkeskikk ved «å løfte på røret», før man fyrer løs.  Aller først for å få frem vår versjon av 
den virkelige situasjonen på eiendommen. 
 
# Mange har fått erfare at dette ikke er praktiseres i vår Kommune. Hvor slike som vi ikke 
besitter store økonomiske ressurser med advokater og konsulenter på slep, og er lettere og 
mer attraktive ofre som kan herjes med, akkurat som det passer. 
 
# Nå skal Tromsø Kommune føre oss i «knestående» og til konkurs ved å stenge ned en 
virksomhet som har vært uavbrutt på stedet i 67 år. Melderen påpeker uautorisert 
virksomhet på begge parseller av gnr. 1243, - og hele 926. Mens saken kun gleder nordre del 
av gnr. 1243. Tromsø Kommune har ikke sett at varslet også omfatter stenging av hele vår 
virksomhet ettersom gnr. 1243 også dekker et søndre areal imot gnr. 1245. Juridisk har ikke 
Tromsø Kommune dekning til å stanse vår lovlige og eneste viktige inn og utkjøring, til øvrige 
arealer, som ikke har noe med denne saken å gjøre. 
 
# Det var hverken «fut, lensmann eller politi» som møtte opp da profittkåte utbyggere fikk 
bygget sine «The Box», eller «Moxyhotell», helt utenom innmeldte planer? Og hvor i all 
verden har man hentet grunnlag for at våre jordmasser forurenser, og er mer miljøfarlig enn 
alle de mange andre jord og steinfyllingene som ligger rundt om i hele Kommunen. Ikke minst 
sør for «Fryseterminalen» i Tromsdalen. Hvor «Pyramider» med jord håndteres med mange 
store gravemaskiner i all slags vær, – hver eneste dag. Høyt over trafikk og rett imot nylig 
etablert bebyggelse. Og her har Kommune åpenlyst erklært lovlighet. Tør vi spørre om hva 
som rører seg bak sceneteppene i Rådhusets teater? 
 
# På vår eiendom var det imellom 50 og 70 tallet flere maskinentreprenører i virksomheter, 
med opptil 15 mann på plass hver morgen. For kun 5 år siden var det 7 – 8 mann, og et par 
entreprenører, med daglig tilhold i og utenfor bygningen.  
 
# I dag prøver Tromsø Kommune å fortelle oss at det nå drives utstrakt virksomhet med stor 
trafikkbelastning på veinettet. Dette er rett og slett «sludder og vås» ifra ende til annen. Her 
møter en pensjonist på 73, som medhjelper til min eneste sønn som driver en minibedrift i 
bransjen. Den gamle «Rødgarasjen» er for tiden helt kjemisk tom for aktivitet. Vi har liten 
eller ingen annen trafikk inn eller ut av vår lovlige etablerte gamle innkjørsel. 
 
# Det er svært merkelig at etatene i Kommunen ennå viser sin store historieløshet, som minst 
5 ganger fullt ut er beskrevet på lignende vis I ulike saker siden vi overtok eiendommene i 
2014.  
 
# Ved å forholde oss til dagens klagesak som gjelder gnr. 1243, - kun nordre del, - hadde vi 
den 02.09.2020 fysisk besøk av Kommunens oppsynsmann Ketil Brekmo, også etter et 
«stengingsvarsel». Han kunne kort erklære at fyllingskanten imot strandsonen på denne del 
av eiendommen lå svært lavt, og hadde «veike» steinfyllinger. Derfor gav kan oss råd som 
også ble bekreftet skriftlig. Nemlig å forsterke fyllingskanten og legge på eksisterende 
terreng inntil lovlig nivå, - 1,5 meter med jordmasser. 
 
# Nå er det altså slik at det er dette rådet vi har fullført i løpet av et par år, uten at vi har hatt 
kapasitet til å forsterke fyllingskanten. Vi har konsentrert oss om å rydde og avslutte den 
gamle virksomheten på øvrige arealer, like bak «Rødgarasjen». Som nå også er modernisert 
til fremtidig stornaust. Herifra ble lagrede store mengder gamle jordmasser flyttet, og noe 
lagt til ifra egen virksomhet, underveis. 
 
# I dag er situasjonen den at ifra vi overtok her i «Rødgarasjen» har vi ryddet og kjørt bort 
nærmere 100 tonn med etterlatenskaper ifra tidligere generasjoners virksomhet. Store 
mengder var lagret under gnr. 1243. Nå ligger det altså en pen, avrundet rygg med 
jordmasser der i stedet, som venter på Kommunens sluttbehandling innenfor KPA. Nå bidrar 
allerede planter og gressvekst, slik at sjenerende støving, eller fare for avrenning i sjø er 
begrenset. Øverste rygg ligge noe over 1,5 meter, fordi vi ikke ville ha massene ligge nært 
fyllingskanten. Vi presiserer og ber om forståelse for at i vår næring er jord og stein 
bedriftens lagervare, og intet annet. Harping eller sodling av jord for salg til plenjord har hele 
tiden vært en svært liten del av virksomheten, her i Eidveien. 
 
# Helt i randsonen imot gnr. 926, og rundt «badestøa» vår ligger det nå midlertidig lagret 4-5 
lass med pukkstein som tilhører oss. Videre har vi vårt lille «soldeverk» stående der sammen 
med den svært beskjedne maskinparken til min sønn Einar (Eiro a/s). 
 
Vi presierer følgende: 
 
# Vi er stolte og svært fornøyd med å ha lykkes via stor egeninnsats til å nærme oss fullføring 
med vår store idealisme om miljøsatsing, hvor målet er å få etablert en fremtidig grønn 
næringsaktivitet som også vil komme til glede for naboer og Kvaløyas befolkning. Nå strever 
vi i første omgang med å kunne fremstå med et positivt og attraktivt område når KPA og 
fremtiden skal besegles av Tromsø Kommune. Området er i ferd med å bli forvandlet ifra et 
velkjent landemerke som «skrotnisseområde», til en «Park» for allmenn benyttelse. Hvilket 
aldri har vært mulig siden 1955. Det er gledelig at så mange besøker våre rasteplassbenker 
og «badestøa», nå i godværet. 
 
# At denne melderen kan ha fått noen ekstra støvkorn på sin terrasse ifra vår virksomhet er 
fullt mulig. Men slik var det altså da disse boligene ble bygget for få år siden, hvor man 
valgte å bygge nær en av Tromsøs største trafikkårer, og med en maskinentreprenør som 
nærmeste nabo. Da blir det slik at det til sammen støyer og svever støv i luften like utenfor 
stuedøra, med 9.600 bil og busspasseringer i døgnet. Hvor to busstopp med stopp og avgang 
hvert 15’de minutt bidrar med sitt..  
 
# Hvorfor i all verden tok ikke denne melderen kontakt med oss direkte. Og enda mer 
underlig, hvorfor ble det ikke tatt bilde am hva andre forteller oss, - «Kvaløyas aller flotteste 
og nye stornaust», som bukker og hilser til alle som farer forbi. Hva med å rette 
fotoapparatet imot alle rasteplassbenkene med velkomstplakat, eller få med blomsterbedene 
jeg selv og sønnen min strevet med å få ferdig – natt til torsdag. Hva tenker de ivrige 
piskesvingerne i Rådhuset om det? 
 
# Vi er veloppdragne mennesker som tåler en påminnelse om at ikke alt vi gjør kan være like 
positivt for andre. Derfor vil vi umiddelbart ta kontakt med denne melderen og be om 
unnskyldning om vi skulle ha påført ubehag ved å ha kjørt vår soldmaskin under ugunstig 
vindretning, en lørdag – et par timer, og en time søndag ettermiddag, - for to uker siden. 
Men kun for å produsere jord for såing til eget bruk. 
 
# Forrige år ble anlegget kjørt ca. 40 timer. Ande naboer vi har spurt om dette sjenerer, 
forteller de å aldri vært plaget av arbeidet vårt. Det gjorde heller ikke denne melderen, før 
akkurat nå? 
 
# Og hvorfor er det slik fatt, - jo fordi alle rundt oss har forstått at vi strever med å gjøre også 
deres tilværelse mer miljøvennlig og trivelig. Men denne melderen har ikke tenkt at om vi nå 
ikke skulle kunne fortsette med det, vil området bli satt tilbake i tid, og vi kan bli tvunget til å 
føre området tilbake til opplagsplass for utdaterte maskiner o.a., for å berge oss økonomisk. 
 
# Vi ligger faktisk i forkant av dette varslet, ved at vi tidlig i vår besluttet å avvikle den 
uheldige delen av virksomheten, - nemlig solding. Manglende jordkvalitet og det økonomiske 
utbyttet, samt for nær plassering i forhold til bebyggelsen, – gjorde utslaget for avgjørelsen. 
 
# Den andre delen av aktiviteten på gnr. 1243, som bildet viser, - er rett og slett  
våre maskiner i arbeid med å fjerne og jevne ut en beskjeden mengde jord og steinmasser 
som forarbeid til å beplante rundt vår hyppige besøkte vakre «badestø». Imot Eidveien vil vi 
nå lage en pen skjermrygg av jord som blir sådd til. Tilbake vil det være igjen et lite areal slik 
at vi kan parkere redskaper, - skuffer og brøyteutstyr – helt usjenert for omgivelsene. Alt 
dette har vi planlagt å utføre innen 15.10. d.å. Vi mener at tiltaket har en meget positiv 
miljøkarakter, og beskjedent til å ikke være søknadspliktig. 
 
# Det er en udokumentert påstand ifra Tromsø Kommune at vi har påført område, sjø og 
naboer mer forurensing, – sammenlignet med hva våre kollegaer i bransjen står for. Vi har en 
gammel godkjent inn og utkjørsel som har vært i bruk i nesten 70 år – på en helt rett og 
oversiktlig strekning. Her har det heller aldri vært alvorlige ulykker grunnet våre avkjørsler 
med tillegg av 6 porter som gikk rett ut i kjørebanen, – for kun 10 måneder siden.  
 
Vår sluttreplikk er som følger: 
 
# Vi har allerede, og vil alltid tilstrebe å tone ned en del av vår virksomhet på gnr. 1243, - 
nordre del, som kan skape tvil om lovlighet. 
 
# Området vil fremstå til høsten akkurat som vår nyanlagte «Park» imot sør, - gnr. 1245. 
Hvor terrenget og harmonien er gjennomført imot gnr. 1243, - sørlige del, og vårt flotte nye 
«Stornaust». 
 
# Parkering av sesongredskaper og kjøretøyer på gnr. 1243, - nordre del, vil bli praktisert som 
i alle år tidligere. Men nå i nye omgivelser. 
 
# Vår hovedvirksomhet inn under gnr. 926, og 1243, - søndre del, - fremstår nå som ryddet 
for anleggsvirksomhet, og nå blir vi berømmet av alle besøkende som går tur med hundene 
sine som nå kan innta vårt ryddige og åpne område som man kan bevege seg fritt inn på. 
 
# Ifra kommende helg tar vårt lille firma med pensjonist og maskineier fellesferie, slik Tromsø 
Kommune ikke trenger å følge med våre bevegelser, og klar med å kalle inn polititroppene 
bortover hit til Kvaløysletta. 
 
# Vår bedrift er denne dag, - mandag den 03.07.2023 kl.07.00 - ikke stengt ned.  
 
# Skulle Tromsø Kommune etter denne omfattende redegjørelsen finne fortsatt gode 
grunner til å opprettholde sine trusler, vil dette få den mest selsomme mediaoppmerksom- 
heten i denne byen på veldig lenge.  
 
# Like før valget skal man sende politi med redaksjonene på slep, som vil befeste Tromsø 
Kommunes næringsfiendtlighet, ved å kneble og stoppe et allerede lokalt tiljublet 
miljøtiltak basert på entusiasme og ulønnet egeninnsats, samt kjøre en liten 67 års 
næringsaktivitet konkurs. 
 
# Vi takker allerede avisenes oppfølging av denne saken, og alle støtteerklæringene vi har 
fått denne helga ifra kjente og ukjente, - digitalt og på telefonen vår. Jeg har vært i 
blomsterbedet imot veien i dag søndag formiddag for å vanne, - det var svært hyggelig 
med alle som vinket og tutet på meg. Dette har rett og slett vært en oppløftende og 
hyggelig helg for oss. 
 
Med vennlig, presis og høflig hilsen ifra 
 
Kjell & Einar Rotvold 
for Kjell Rotvold Eiendom a/s, samt Eiro a/s  
tlf. 907 20785  
 
 
 
  
 
 
 
  
 
 
   
 
 
 
 
 
 
