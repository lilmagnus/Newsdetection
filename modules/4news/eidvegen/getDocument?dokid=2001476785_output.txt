Kjell Rotvold Eiendom a/s 
Eidveien nr. 266 
Postadr.: Balsfjordvinden 54 
9006 – TROMSØ 
Tlf. 907 20785 – E-post: kjell.rotvold@gmail.com 
 
Tromsø Kommune 
Postboks 6900 
9299 – TROMSØ 
 
Att.: Seksjon for byutvikling v/Torbjørn Knutsen 
 
Sak.: 72/926, 72/1243, 72/1244 Eidveien – Forhåndsvarsel om pålegg 
om retting og tvangsmulkt. 
 
Vårt tilsvar som herom gjelder parkering av biler på egen eiendom, 
og som ikke er omsøkt til Tromsø Kommune. 
 
Vi tillater oss selv å forklare at på vår eiendom har det vært snart 70 års 
vedvarende næringsaktivitet som maskinstasjon. Med dertil lagring av 
mange og tunge anleggsmaskiner, samtidig som det har vært håndtering 
og harping av jord og grusmasser. 
 
Denne næringsaktiviteten har vi nå over 8 år suksessivt stengt ned til et 
minimum med kun egen liten næringsaktivitet. 
 
Denne våren kunne vi svært fornøyd se at vi deponerte de siste restene 
av gjenstander, også plukket opp i flomålet – til Remiks og Metallco på 
Skattøra.  
 
Vi har igjennom de siste årene hatt henvendelser ifra flere 
maskinentreprenører som ønsket å stalle opp maskinene sine her hos 
oss. Det kunne gitt oss gode inntekter. Alt har vi konsekvent avvist og 
takket nei til, med bakgrunn i våre fremtidsplaner som peker i en helt 
annen retning. 
 
Da viser vi til et omfattende arbeid vi allerede har utført ovenfor 
Kystsoneplanutvalget, KPA og nå også til Kobyutvalget. Hvor vi søker å 
omdefinere hele arealet til «grønne» næringer. 
 
Forrige høst dukket det opp et spørsmål ifra tre utleiebilfirmaer som 
kunne fortelle om en svært vanskelig situasjon som har dukket opp for 
dem ved at deres lagerarealer nede på Tromsø Langnes Lufthavn var i 
ferd med å bli stengt ned. Deres argumenter var at vår beliggenhet var 
meget gunstig i forhold til flyplassen og ikke minst deres tilhold tidligere 
tilhold, - bl.a. på Skattøra hvor de mistet plassene, og trafikkaoset som 
nå også vil øke med stengte Bytuneller. 
 
Vi ble fortalt denne historien, og at det over de to neste årene skal 
bygges ut et betydelig areal på Flyplassen, hvor det skal etableres et nytt 
servicesenter for leiebiler med tilhørende flere hundrevis av 
oppstillingsplasser for slik virksomhet. Vi følte at her kunne vi bidra med 
et aldri så lite umiddelbart og hyggelig håndslag til vår bys nye 
spennende samferdselsutvikling. 
 
Undertegnede, - en pensjonist på 73, og hjelpemann ovenfor min sønn 
Einar, som driver byens minste entreprenørvirksomhet – Eiro a/. Vi 
hadde ikke hverken kunnskap eller fantasi til å tenke at det var 
søknadsplikt for å plassere noen leiebiler på stedet, over en kortere 
periode.  
 
Nettopp fordi at vi hadde sagt opp andre utleieforhold av 
anleggsmaskiner m.v., og nå ryddet bort «rasket». Vi syntes rett og slett 
at noen pene nye biler i en kortere periode kunne pynte litt opp. Og som 
ville være med å skape en ny lavere aktivitet over vår inn og utkjørsel 
imot Eidveien. 
 
Nå viser det seg altså at vi her med manglende kunnskaper og i yr glede 
over vårt nye flotte ryddede areal har feilet, ved at vi ikke har søkt 
Tromsø Kommune om denne form for bruk av arealene. Det beklager vi 
meget sterkt. 
 
Herved følger derfor følgende søknad som bes hastebehandles av 
Tromsø Kommune, fordi våre leietakere kan bli satt i en meget 
vaskelig situasjon, – nå foran en ny aktiv høstsesong for dem. 
 
Vi søker herved Tromsø Kommune om midlertidig tillatelse til parkering 
av inntil 60 utleiebiler på våre eiendommer – inn under Eidveien nr. 266. 
 
Midlertidigheten har vi fått oppgitt vil gjelde under anleggsaktiviteten på 
Tromsø Lufthavn, - vurdert ut året 2024. 
 
Med vennlig hilsen 
 
Kjell & Einar Rotvold 
For Kjell Rotvold Eiendom a/s 
 
 
 
 
Aktiviteten genererer ingen forurensning av luft eller avrenning til vann 
eller sjø. 
 
 
     
 
 
