RÅDGIVENDE INGENIØR 
 
 
Seksjon for byutvikling, byggesak 
 
postmottak@tromso.kommune.no  
 
 
Deres ref.:  BYGG-23/01535-4                                          Vår ref.:                                                      Dato: 08.03.2024 
 
 
 
72/926, 72/1243, Eidvegen 266 – Søknad om midlertidig parkering, dispensasjon fra 
reguleringsformål i KPA og fra 100 m belte langs sjø 
 
Det vises til deres brev datert 12.12.2023 vedrørende foreløpig tilbakemelding på søknad om 
midlertidig parkering. 
  
Det ble påpekt følgende mangler ved søknaden: 
 
• Begrunnet dispensasjonssøknad 
• Nabovarsel 
• Kart som viser parkeringsareal 
 
Bakgrunn for saken 
Kjell Rotvold Eiendom AS ønsker å tilrettelegge for midlertidig parkering på eiendommen 
72/926, 72/1243, Eidvegen 266. Bakgrunnen for dette er nedstengning av parkeringsplasser 
ved Tromsø lufthavn Langnes, i en periode med utvidelse og oppgradering av utearealene 
ved flyplassen. I denne tiden vil bilutleiefirmaer som holder til på flyplassen ha behov for 
midlertidig parkering annet sted. Bilutleiefirmaene som har vært i kontakt med Kjell Rotvold 
Eiendom AS, har gitt uttrykk for at en midlertidig parkering på eiendommen Eidvegen 266 vil 
være en gunstig lokasjon i denne perioden.  
 
Søknad om midlertidig dispensasjon 
Det søkes om midlertidig dispensasjon fra reguleringsformål i KPA 2017-2026 og 100 
metersbelte langs sjø for etablering av parkeringsplasser for inntil 60 utleiebiler på 
eiendommen 72/926, 72/1243 ut året 2024, se Figur 1. Flyplassarealene vil da være ferdig 
opparbeidet og parkeringen her kan igjen tas i bruk. 
 
Eidvegen 266 er i kommuneplanens arealdel avsatt til friområde. Historisk sett har det over 
flere tiår vært drevet maskinstasjon på eiendommen med stor aktivitet året rundt. I løpet av 
denne tiden er landarealet på eiendommen suksessivt blitt utvidet ved masseutfylling i 
fjæresonen for å gi bedre plass for virksomheten. Opprinnelig strandlinje er dermed borte og 
funksjonen som allment rekreasjonsområde er derfor av liten verdi. 
 
 
 
Figur 1 Oversiktskart parkeringsareal 
 
Søknad om dispensasjon for midlertidig parkering på eiendommen begrunnes som nevnt 
med å dekke behovet for parkering i en perioder hvor det foregår anleggsarbeider på 
flyplassen. For at ikke bilutleievirksomhetene skal lide for store ulemper i denne tiden, vil en 
midlertidig parkering på omsøkte eiendom avhjelpe i denne situasjonen.  Økt turisme de 
senere årene har ført til behov for å ha et større antall leiebiler lett tilgjengelig til enhver tid.  
Midlertidigheten vil ikke føre til fysiske inngrep på eiendommen utover mellomlagring av nye 
biler. Sett på bakgrunn av ovennevnte og det Kvaløysletta bydelsråd har uttalt om 
eiendommens bruk i sitt innspill til KPA, se utklipp fra innspillet, vurderes det dithen at 
fordelene ved omsøkte midlertidige tiltak vil være større enn ulempene.  
I nabovarslet som ble sendt ut 15.01.2024 ble det redegjort for denne midlertidige bruken, 
uten at noen av naboene hadde innvendinger til dette, se vedlegg. 
 
Etter at nåværende eier overtok eiendommen, er det foretatt ei større opprydding av 
etterlatenskaper etter tidligere drift. Det er etablert grøntareal langs Eidvegen. Eksisterende 
bygning på eiendommen er istandsatt og området fremstår i dag som presentabelt. 
Omgivelsene har bare positivt å si om det som her er gjort. 
 
 
Kvaløysletta bydelsråds innspill til KPA 
 
Utklipp fra innspillet som gjelder eiendommen 72/1243, 926, 1244 m.fl. på Keipeneset. 
 
 
 
  
Avkjørsel 
Tidligere hadde bygningen 5 aktive garasjeporter direkte ut mot Eidvegen. Disse er fjernet og 
erstattet med porter som ligger på østsiden av bygget. I dag er det derfor kun 1 avkjørsel til 
anlegget. Denne ligger på nordsiden av bygget. Dette er i tråd med SVV sin anbefaling gitt i 
brev datert 08.01.2016. Avkjørselen oppfyller krav til frisiktsoner jf. SVV Håndbok N100. 
Transport av leiebiler til og fra eiendommen skal skje med trekkvogn m/henger, slik at det er 
et større antall biler som flyttes hver gang. I forhold til trafikk fra tidligere virksomhet på 
eiendommen som nå er nedskalert, vil denne form for transport ikke gi økt trafikk i 
avkjørselen.  Transportbilen snur inne på tomta. 
 
 
 
 
Avbøtende tiltak 
Som avbøtende tiltak for at Eidvegen 266 ikke er egnet som friområde, har tiltakshaver som 
også eier 72/1247 i sørvest, tilrettelagt for allmennheten på denne eiendommen. Her er det 
opparbeidet gangsti (lett på terreng) til uberørt strandsone og det er satt opp bord og benk 
til allmenn bruk, se Figur 2. 
 
 
Figur 2 Areal til allmenn bruk 
 
 
Med vennlig hilsen 
 
 
 
Ronald M. Jørgensen 
 
 
Vedlegg:  
Nabovarsel 
Kvittering på nabovarsel 
Svar på nabovarsel 
Info nabovarsel 
Følgebrev nabovarsel 
Troms Fylkeskommunes brev datert 31.01.2024 
SVVs brev datert 08.01.2016 
