 
 
 
 
 
 
 
 
 
 
 
 
 
 
 
E-postadresse: 
sftfpost@statsforvalteren.no 
Sikker melding: 
www.statsforvalteren.no/melding 
 
Postadresse: 
Postboks 700 
9815 Vadsø 
 
Besøksadresse: 
Strandvegen 13, Tromsø 
Damsveien 1, Vadsø 
 
Telefon: 78 95 03 00 
www.statsforvalteren.no/tf 
 
Org.nr. 967 311 014 
 
 
 
Vår dato: 
 
Vår referanse 
 
 16.03.2023 
 
2023/1942 
 
 
 
 
 
 
 
Deres dato: 
 
Deres referanse 
 
  
 
2022/2682 
 
 
 
 Telefonnummer til saksbehandler 
 Lars Smeland, 78950403 
  
 
 
 
 
TROMSØ KOMMUNE 
Postboks 6900 
9299 TROMSØ 
 
 
  
 
Statsforvalteren anbefaler avslag på søknad om dispensasjon til etablering 
av tre flytebrygger i indre havn i Tromsø 
Statsforvalteren i Troms og Finnmark viser til søknad om dispensasjon for etablering av tre 
flytebrygger i indre havn i Tromsø by ved eiendom g/bnr. 200/1762 i Tromsø kommune - Romssa 
suohkan. Høringsfrist i saken er 17.03.2023.  
 
Deler av arealet er i kystsoneplanen lagt ut til formål farled. Det er dette formålet som gjør at 
kommunen mener tiltaket krever dispensasjon. I kommuneplanens arealdel og gjeldende 
reguleringsplan som omfatter deler av området, inngår det aktuelle arealet i hensynssone H560, 
bevaring kulturmiljø. I reguleringsplanen er det gitt følgende bestemmelse til hensynssonen, § V 
bokstav C Bevaring av kulturmiljø: 
«a) Området omfatter bevaring av Torghuken.  
b) Arealet kan benyttes til fortau samt kaipromenade.» 
 
Kystsoneplanen har følgende planbestemmelser, som er relevante i denne saken:  
• 
§ 3.7 Småbåthavn – SH «Arealer i sjø satt av til småbåthavn: a. Etablering eller utvidelse av 
småbåthavner krever reguleringsplan, jf pbl. § 11-9 nr. 1.»  
• 
§ 5.1 Havn bokstav a: «Det kan gjennomføres følgende tiltak innenfor formålet uten 
reguleringsplan; mindre utvidelse av eksisterende kaier og moloer, vedlikehold og reparasjon av 
moloer, bygging av mindre kaier, utlegging av flytebrygger mindre enn 12m lang, mindre utfyllinger. 
§ 11-10 nr.3.» 
 
Statsforvalterens ansvarsområder og vurdering av saken 
I denne saken er det strandsonevernet og ansvaret for å påse at kommunene oppfyller plikten til 
planlegging etter loven, jf. pbl § 3-2 siste ledd, som blir berørt av statsforvalterens ansvarsområder.  
 
Det planlegges tiltak gjennom dispensasjon, som slik statsforvalteren forstår kystsoneplanens 
bestemmelser referert ovenfor, ville kreve reguleringsplan, om arealet var avsatt til småbåthavn el. 
havn i kystsoneplanen. Samtidig registrerer vi at tiltaket er i strid med hensynssonen, som har som 
mål å bevare Torghuken. Vi registrerer også at det planlagte servicebygget vil bryte siktlinjene fra 
 
 
Side: 2/2 
 
 
Stortorget. Statsforvalteren vurderer derfor at det planlagte tiltaket er så omfattende, og av så 
prinsipiell art, at det krever detaljregulering før gjennomføring.  
 
Statsforvalteren anbefaler at kommunen avslår søknaden om dispensasjon og stiller krav om 
detaljregulering før tiltaket gjennomføres. Vi anbefaler at det som ledd i denne planleggingen 
vurderes om funksjonene som det planlagte servicebygget skal ha, kan lokaliseres i eksisterende 
bygningsmasse rundt havna, eller legges til et fartøy. Det vil sikre at siktlinjene fra Stortorget og de 
estetiske kvalitetene langs strandpromenaden opprettholdes. Det bør også vurderes om den 
planlagte, sammenhengende flytebrygga vil påvirke den tiltenkte funksjonen til den regulerte 
strandpromenaden.  
 
Vi vil vurdere å påklage et ev. vedtak om dispensasjon og ber om å bli orientert om kommunens vedtak 
i saken. 
 
 
 
Med hilsen 
 
Hans Kristian Rønningen (e.f.) 
leder for planseksjonen 
 
 
 
Lars Smeland 
seniorrådgiver 
 
Dokumentet er elektronisk godkjent 
 
 
 
 
Kopi til: 
Troms og Finnmark fylkeskommune 
Fylkeshuset, Postboks 701 
9815 
VADSØ 
 
 
 
