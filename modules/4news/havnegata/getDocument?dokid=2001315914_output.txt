  
   
 
 
  Areal- og samfunnsplanlegging Troms 
 
 
 
 
 
 
Postadresse:
Troms og Finnmark fylkeskommune
Postboks 701, 9815 Vadsø
Kontakt:
E-post: postmottak@tffk.no
Telefon: 77 75 50 00
Nettside:
tffk.no
  
Dato: 
24.03.2023 
Dok.nr: 
23/04745-3 
Deres ref: 
BYGG-22-02682-5 
TROMSØ KOMMUNE 
Postboks 6900 
9299 TROMSØ 
 
Saksbehandler: 
Andreas Einevoll 
   
 
 
 
 
Fylkeskommunens uttalelse - Havnegata – Dispensasjon fra 
Kystsoneplanen - etablering av tre flytebrygger i indre havn - gbnr 
200/1762 Havnegata - Tromsø kommune  
Troms og Finnmark fylkeskommune viser til deres oversendelse datert 17.02.2023 og 
høringsfrist 24.mars 2023. Avdeling for areal- og samfunnsplanlegging har samordnet uttalelsen 
fra Troms og Finnmark fylkeskommune på vegne av våre ulike fagområder. 
 
Søknaden gjelder etablering av tre flytebrygger i Tromsø indre havn ved eiendom 200/1762. En 
av flytebryggene skal ha en 65,88 m² servicebygning. 
 
Det søkes dispensasjon fra kystsoneplanen. Kystsoneplanen har bestemmelser om hensyn til 
estetikk, landskap og kulturmiljø. I byggesaker skal det sikres at tiltaket har god estetisk 
utforming som er i samsvar med omgivelser og stedlig byggeskikk. Tiltak skal ikke redusere 
verneverdien til kulturminner eller kulturlandskap. (jfr. kystsoneplanens generelle og tematiske 
bestemmelser).  
 
Området hvor det foreslåtte tiltaket ønskes plassert ligger i et nasjonalt utvalgt kulturlandskap – 
Tromsø sentrums NB!-område, registrert av Riksantikvaren i 2012.  
 
Torghuken er regulert med hensynsone Bevaring kulturmiljø i gjeldende plan med ID 1661 fra 
2010. Formålet er å bevare det åpne rommet som hele «Torgallmenningen» representerer. 
Reguleringsplanen gjelder foran Kystsoneplanen.  
 
Også kommuneplanens arealdel har hensynsone Bevaring kulturmiljø i Torghuken og i et 
område rundt omkring ut i sjøen.  
 
Torgallmenningen har stor verdi som en fortsatt lesbar kombinasjon av byplanidealer tilbake til 
1800-tallet, da Tromsø ble planlagt. Topografien og empirestilen til de få bevarte trebygningene 
på nordsiden er med på å opprettholde de kulturhistorisk viktige byrommene, hvor havna og 
huken er det nederste byrommet.  
 
Torgallmenningen karakteriseres av skråningen med sikt nedover byen, og over sundet til 
Tromsdalen med fjell, Tromsøbrua og Ishavskatedralen. Torgallmenningen går fra sjøen helt 
opp til Skolegata. Siden 1860 ligger Rådstua midt i parkdraget, som fondbygning med front ned 
mot sundet. Torgallmenningen er et nasjonalt kulturminne som inngår i NB!-området.  
 
Både utsikt og innsikt i huken og hele Torgallmenningen skal opprettholdes og de kulturhistorisk 
viktige begrunnelsene for hensynsone i Reguleringsplan og KPA gjør at et servicebygg i 
foreslått posisjon ikke bør aksepteres. Valgt plassering er svært uheldig for siktsoner inn og ut 
2 
 
av et byrom som skal bevares og ikke forringes. Etter vår vurdering må et servicebygg på 
flytebrygge plasseres utenfor NB!-område og hensynssoner. 
 
 
 
Det kan aksepteres at det legges flytebrygger inn mot og langs kaiene. Foreslått servicebygning 
er i plassering og utforming ikke i henhold bestemmelser i overordnede planer. 
Fylkeskommunen fraråder at det gis dispensasjon fra kystsoneplanen for plassering og 
utforming av servicebygning.  
 
Tiltaket er også i strid med gjeldende reguleringsplan, men dette forholdet er det ikke søkt om 
dispensasjon for.  
 
Vi ber om å få kommunens vedtak tilsendt. 
 
 
 
 
Med hilsen 
 
Anne Øvrejorde Rødven 
Andreas Einevoll 
Avdelingsleder, areal- og samfunnsplanlegging 
Rådgiver, arealplanlegging 
 
 
 
 
 
Dokumentet er elektronisk godkjent og har ingen signatur 
 
 
 
Mottakere: 
TROMSØ KOMMUNE 
 
3 
 
 
Kopi til: 
STATSFORVALTEREN I TROMS OG FINNMARK 
SAMEDIGGI / SAMETINGET 
  
 
