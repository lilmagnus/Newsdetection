 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
KREAHVITA INTERIØR & BYGGKONSULT AS 
Postboks 2160 
9267 TROMSØ 
 
   
 
 
Deres ref. 
Vår ref. 
Saksbehandler 
Dato 
   
BYGG-22/02682-11 
Thea Solvoll Liahjell 
+47 94804760 
11.05.2023 
 
 
Havnegata – Foreløpig tilbakemelding på søknad om etablering av 
flytebrygger og flytende servicehus 
Eiendom (gnr/bnr/fnr/snr): 
200 / 1762 / 0 / 0  
 
Ansvarlig søker: 
KREAHVITA INTERIØR & BYGGKONSULT AS 
Tiltakshaver: 
TROMSØ HAVN KF 
 
Søknad mottatt: 
20.12.2022 
 
Viser til søknad om etablering av flytebrygger og flytende servicehus. Kommunen beklager den lange 
saksbehandlingstiden. Vår foreløpige vurdering er at det omsøke servicehuset ikke har gode visuelle 
kvaliteter i forhold til dets bebygde og naturlige omgivelser, og det varsles med dette om at vi vurderer å 
avslå søknaden med hjemmel i plan- og bygningsloven § 29-2. Dette begrunnes nærmere i det følgende.  
 
Varsel om avslag  
Plan- og bygningsloven § 29-2 stiller krav om at ethvert tiltak skal prosjekteres og utføres slik at det etter 
kommunens skjønn innehar gode visuelle kvaliteter både i seg selv og i forhold til dets funksjon, dets 
bygde og naturlige omgivelser og plassering. Bestemmelsen gir kommunen plikt til å påse at tiltakets 
eksteriørmessige utforming er i samsvar med lovens krav.  
 
Området hvor tiltakene søkes plassert inngår i et nasjonalt utvalgt kulturlandskap, hvor det blant annet 
skal søkes å bevare det åpne rommet som hele Torgallmenningen representerer. Som Troms og 
Finnmark fylkeskommune beskriver i sin høringsuttalelse har det en stor verdi å opprettholde det 
kulturhistorisk viktige byrommet, som inkluderer havna og sundet.  
 
Det omsøkte servicebygget synes i liten grad å være tilpasset til sine omgivelser både når det kommer til 
plassering og utforming. Kommunen viser til at tiltak som skal oppta plass i havna må utformes nøye for å 
passe inn i omgivelsene. Dette gjelder særlig når plasseringen er innenfor hensynssone for bevaring av 
kulturlandskapet. Slik søknaden nå foreligger vil bygningen skille seg ut på en negativ måte. Kommunen 
har ikke mottatt tegninger som viser hvilke begrensinger servicebygget innebærer for siktsonen inn og ut 
av området, men ønsker å vise spesielt til den store verdien det har å bevare utsikten mot sundet, 
Tromsøbrua og Ishavskatedralen.  
 
Vi bemerker at vi vurderer at de tre flytebryggene oppfyller kravene i plan- og bygningsloven § 29-2. Vår 
veiledning er at servicebygget bør plasseres utenfor hensynssonen i reguleringsplanen og siktsonen fra 
Torgallmenningen. Videre bør det gjøres ytterligere forsøk for å tilpasse bygningen til sine omgivelser.  
 
 
 
 
 
2 
 
Videre saksgang      
Søknaden er ikke ferdigbehandlet, men ut fra en helhetsvurdering anser kommunen det ikke som aktuelt 
å gi tillatelse i denne saken. Vi gjør oppmerksom på at vi ikke har fattet endelig vedtak i byggesaken og at 
det er anledning til å få søknaden behandlet slik den foreligger.     
 
Det bes om skriftlig tilbakemelding innen 30 dager på om dere ønsker å gå videre med saken. Det vil da 
kunne påregnes et avslag som kan påklages til Statsforvalteren i Troms og Finnmark. Dersom vi ikke 
mottar noe svar innen fristen vil søknaden behandles slik den foreligger.  
 
Med hilsen 
 
Maria Wilhelmsen 
Fungerende enhetsleder 
Seksjon for byutvikling, Byggesak 
 
Thea Solvoll Liahjell 
Jurist 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
 
 
Kopi til: 
TROMSØ HAVN KF 
  
