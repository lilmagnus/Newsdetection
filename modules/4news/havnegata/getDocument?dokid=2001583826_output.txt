TROMSØ
HAVN
TROMSØ HAVN KF
Terminalgata 44
9019 TROMSØ
Erik Wikran
Deres ref.:
Vår ref.:
Saksbehandler:
Dato:
23/18918-12
Maria Robberstad Strand
12.01.2024
Vedtak om tillatelse til utlegging av flytebrygger for båter i indre havn, Tromsø sentrum
Viser til deres reviderte søknad datert 21.11.2023 om tillatelse til ovennevnte tiltak. Det gis herved
tillatelse etter havne- og farvannsloven. Tillatelsen gis på vilkår.
Tiltakshaver
Tromsø Havn KF
Søker
Erik Wikran v/Tromsø Havn KF
Eiendom
Gnr. 200 bnr. 1762 i Tromsø kommune 5401
Beskrivelse av saken
Som en kontinuerlig forlengelse av Tromsø Havn KF sin eksisterende flytebryggestruktur i indre havn i
Tromsø sentrum, søkes det om utlegging av flytebrygger i Torghuken og langs kai 12. Se
situasjonskart nedenfor. Søker forklarer at flytebryggene delvis skal forankres i kaistrukturen, og delvis
med lodd og kjetting til sjøbunnen.
200/4075
200/1762
I
I
34,0
1
1i
Figur 1: Kartskisse for tiltaket
Besøksadresse: Terminalgata 44, 9010 Tromsø
Postadresse: Terminalgata 44, 9010 Tromsø
Telefon: 77 66 18 50
E-post: adm@tromso.havn.no
Org.nr.: Foretaksregisteret NO 971 035 714 MVA
tromso.havn.no
Side 2 av 5
Aktuelle bestemmelser
Tromsø Havn KF (Tromsø Havn) er rette tillatelsesmyndighet for tiltaket, jf. lov 21. juni 2019 nr. 70 om
havner og farvann (havne- og farvannsloven) § 14 annet ledd og Tromsø kommunes delegering til
Tromsø Havn.
Saken reguleres av havne- og farvannsloven § 14 første ledd, som lyder:
Tiltak som kan påvirke sikkerheten, ferdselen eller forsvars- og beredskapsinteresser i
farvannet, kan ikke etableres uten tillatelse. Som tiltak regnes både innretninger,
naturinngrep og aktiviteter. Det kan ikke gis tillatelse til tiltak som vil stride mot
bestemmelser gitt i eller i medhold av denne loven.
Det er særlig hensynet til sikkerheten og ferdselen i farvannet som er sentrale i vurderingen om
hvorvidt tillatelse skal gis.
I vurderingen av om tillatelse skal gis, skal det legges vekt på hensynene som følger av lovens formål
§ 1. Formålsbestemmelsen innebærer et helhetlig syn på farvannet der hensynet til effektiv, sikker og
miljøvennlig drift av havner og bruk av farvann er av betydning for saken. Hensynet til miljø har
selvstendig betydning ved vurderinger av søknader om tillatelse, og vil kunne tillegges betydelig vekt.
Lov 19. juni 2009 nr. 100 om forvaltning av naturens mangfold (naturmangfoldloven) vil komme til
anvendelse når det skal fattes vedtak etter havne- og farvannsloven § 14. Det følger av lovens§ 7 at
«prinsippene i § § 8-12 skal legges til grunn som retningslinjer ved utøving av offentlig myndighet».
Endelig skal det vurderes om forskrift 15. desember 2006 nr. 1446 om rammer for vannforvaltningen
(vannforskriften)§ 12 kommer til anvendelse for tiltaket. Bestemmelsen skal tas med i vurderingen når
det skal fattes enkeltvedtak om ny aktivitet eller nye inngrep i en vannforekomst som kan føre til at
miljømålene i forskriften ikke nås, eller at tilstanden forringes.
Planstatus
Det fremgår av havne- og farvannsloven§ 14 fjerde ledd at tillatelse ikke kan gis i strid med vedtatte
arealplaner etter lov 27. juni 2008 nr. 71 om planlegging og byggesaksbehandling (plan- og
bygningsloven - pbl.) uten at det foreligger dispensasjon.
Tromsø kommune har i vedtak av 19.07.2023 gitt rammetillatelse til tiltaket etter plan- og
bygningsloven§ 20-2, jf.§ 20-3 o g § 21-2 femte ledd. Vedtaket er fremlagt for Tromsø Havn og inntatt
som vedlegg 3.
Saksgang
Søknaden ble opprinnelig brakt inn for Tromsø Havn den 18.11.2022, som samme dag sendte en
skriftlig melding til søker. Meldingen ble følgelig gitt innen fire uker, jf. havne- og farvannsloven § 14
fjerde ledd. Som følge av at Tromsø kommune den 11.05.2023 varslet avslag på opprinnelig søknad
etter plan- og bygningsloven, sendte søker den 21.11.2023 revidert søknad til Tromsø Havn om
tillatelse til tiltaket etter havne- og farvannsloven.
Søknaden ble behandlet av Tromsø Havn den: 12.01.2024.
Vurdering
Før Tromsø Havn vurderer hvorvidt tiltaket påvirker sikkerheten og ferdselen i farvannet, bemerkes
det at hensynet til søker taler for å gi tillatelse - og at dette tillegges forholdsvis stor vekt.
Tiltaket etableres helt inne ved land i Tromsø indre havn. Søk på Kystinfo viser at det er om lag 420
meter til farledsarealet fra tiltaksområdet. Det er registrert stor sjøtrafikk i farledsarealet, men lite
sjøtrafikk i farvannet i og ved tiltaksområdet. Vi kan ikke se at den alminnelige ferdsel eller sikkerhet i
farvannet vil bli hindret som følge av tiltaket.
Det forutsettes for øvrig at tiltaket ikke krenker naboeiendommers tilflottsrett.
Tromsø Havn har videre undersøkt det aktuelle arealet i Naturbase. Det er ikke registrert viktige
marine naturtyper, gytefelt eller lignende i det omsøkte området. Under Tromsø kommunes
søknadsbehandling etter plan- og bygningsloven, uttalte også UiT Norges Arktiske Universitet i sin
TROMSØ
HAVN
Side 3 av 5
høringsuttalelse at tiltaksområdet ikke er kjent for å ha utbredt eldre marin aktivitet. Uttalelsen er
inntatt i kommunens vedtak om rammetillatelse av 19.07.2023, se vedlegg 3. Kunnskapsgrunnlaget i
saken tilsier således at naturmangfoldet ikke vil bli berørt av tiltaket, jf. naturmangfoldloven § 8. Det
foretas derfor ikke ytterligere vurderinger av naturmangfoldlovens§§ 9-12.
Hva gjelder tiltakets påvirkning på vannmiljøet, ligger tiltaksområdet i kystvannforekomsten Tromsø
indre havn, som skissert i Vann-nett (ID 0402020900-8-C). Vannforekomsten er i Vann-nett angitt
som en kyst/fjord med beskyttet bølgeeksponering og middels påvirket av tidevann. Området er
gitt moderat økologisk tilstand og dårlig kjemisk tilstand. Tromsø Havn vurderer at det ikke er
sannsynlig at tiltaket vil forringe den økologiske og kjemiske tilstanden.
Tiltaket vil etter dette ikke komme i konflikt med miljøhensyn, naturmangfoldloven eller
fiskeriinteresser.
Konklusjon
Tromsø Havn finner at det omsøkte tiltaket ikke er i strid med de hensyn som havne- og farvannsloven
skal ivareta, så lenge vilkårene for tillatelsen følges. Det gis følgelig tillatelse til tiltaket.
Det understrekes at det ved avgjørelsen kun er tatt hensyn til reglene i havne- og farvannsloven og
ikke annet lov- og regelverk, som eksempelvis plan- og bygningsloven, forurensningsloven og
kulturminneloven. Det er søkerens ansvar å avklare om tiltaket er søknadspliktig etter andre regelverk.
Havne- og farvannsloven regulerer ikke nabo- eller eiendomsforhold, og disse forholdene er ikke
vurdert i saken. Tiltakshaveren er selv ansvarlig for å innhente nødvendig samtykke fra grunneiere og
andre rettighetshavere. Tromsø Havn har ikke ansvar for å følge opp dette. Privatrettslige tvister
mellom partene avgjøres enten gjennom avtale eller på andre måter, for eksempel av domstolene.
Vedtak
1.
Med hjemmel i havne- og farvannsloven § 14 første og annet ledd gis det tillatelse til utlegging
av flytebrygger ved gnr/bnr. 200/1762 i indre havn, Tromsø sentrum, i Tromsø kommune
5401. Det stilles vilkår til tillatelsen.
2
Med hjemmel i forskrift om saksbehandlingsgebyr for Tromsø Havn KF og forskrift om
regulativ for saksbehandlingsgebyr for Tromsø Havn KF, vedtatt i medhold av havne- og
farvannsloven§ 33, påløper det et saksbehandlingsgebyr på NOK 7 288,00.
Vilkår for tillatelsen
1.
Tiltaket skal utføres som beskrevet i tillatelsen og vist i vedlagte tegning og kartutsnitt. Det må
ikke foretas endringer uten at dette på forhånd er godkjent av Tromsø Havn KF.
2
Endringer i eierforhold skal meldes til Tromsø Havn KF så snart som mulig.
3
Tiltakshaver plikter senest en uke før tiltaket iverksettes, å informere Tromsø Havn KF om
oppstartstidspunkt, samt når arbeidene er planlagt avsluttet. Videre plikter tiltakshaveren å holde
Tromsø Havn KF løpende orientert om fremdriften, og avslutning av arbeidet.
4
Tiltakshaver skal i god tid i forkant av tiltaksarbeidene melde fra til følgende instanser:
Statens Kartverk Sjø - Etterrettinger for sjøfarende (EFS)
Kystverket - Nasjonal koordinator for navigasjonsvarsler (NAVCO)
Eventuelle endringer i planlagt fremdrift, samt avslutning av arbeidene, skal også meldes.
Dersom løse gjenstander skulle drive ut i sjøen i forbindelse med arbeidet, må tiltakshaver
sørge for at disse fjernes omgående. Dersom omgående fjerning ikke er mulig, må tiltakshaver
omgående melde fra om gjenstandene til NAVCO.
Formålet med innmelding er å holde sjøfarende orientert.
5
Tiltakshaver skal sende inn melding vedlagt kart der tiltaket er nøyaktig inntegnet med
posisjoner oppgitt i WGS 84, til Efs/ Statens Kartverk Sjø, Postboks 60, 4001 Stavanger,
TROMSØ
HAVN
Side 4 av 5
umiddelbart etter at tiltaket er ferdigstilt. Tiltaket kan ikke tas i bruk før slik melding er sendt.
Kopi av meldingen skal samtidig sendes Tromsø Havn KF.
6
Tiltakshaver er ansvarlig for at Tiltaket til enhver tid er forsvarlig vedlikeholdt.
7
Eventuelt erstatningsansvar som følge av tiltaket påhviler tiltakshaveren.
8
Tiltakshaver plikter uten hensyn til skyld å erstatte skade på og tap av redskap og utstyr mv.
som benyttes i annen næringsvirksomhet i farvannet. Erstatningsansvaret kan lempes eller falle
bort dersom tiltakshaveren godtgjør at skaden skyldes grov uaktsomhet fra skadelidte.
9
Flytebryggene skal være tilstrekkelig belyst, og lyset skal innrettes på en slik måte at det ikke
virker blendende på de sjøfarende.
10. Flytebryggene må ha tilstrekkelig solid utførelse og fortøyes/forankres på en slik måte at
konstruksjonen ikke hindrer eller skader annen sjøveis trafikk, samt at avdrift unngås.
11 Ved utskifting av eksisterende flytebrygge med ny flytebrygge, eller ved fjerning av flytebrygge,
skal eldre fortøyningsarrangementer som ikke er i bruk fjernes.
Bortfall av tillatelsen jf. § 16
Dersom arbeidet ikke er igangsatt innen tre år, eller innstilles for mer enn to år, faller denne tillatelsen
bort. Fristen kan forlenges en gang i opptil tre år.
Klageadgang
Vedtaket kan påklages til Kystverket innen 3 - tre - uker etter at brevet er mottatt. Klage sendes til
Tromsø Havn KF. Nærmere informasjon om klageadgangen fremkommer av vedlegg 1 til vedtaket.
Vedlegg
1.
Orientering om klageadgang
2.
Kartskisse for tiltaket
3.
Vedtak om rammetillatelse fra Tromsø kommune datert 19.07.2023
Med vennlig hilsen
Knut-Ivar Bendiksen
Maritim direktør
Maria Robberstad Strand
Juridisk rådgiver
Dokumentet er elektronisk godkjent.
Kopi til:
TROMSØ KOMMUNE
TROMSØ
HAVN
Side 5 av 5
TROMSØ
HAVN
