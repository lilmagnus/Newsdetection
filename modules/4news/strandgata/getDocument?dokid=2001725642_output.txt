 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
MULTICONSULT ASA 
Postboks 265 
Skøyen  
0213 OSLO 
 
Deres ref. 
Vår ref. 
Saksbehandler 
Dato 
   
PLAN-23/01496-8 
Bodil Ruud 
+47 90128425 
08.05.2024 
 
 
Varsel om stopp av planinitiativ for Strandgata 5, 7 og 9 
 
 
Vi viser til planinitiativ mottatt 12. mars 2024.  
 
I planinitiativet er det beskrevet at formålet med planarbeidet er å legge til rette for etablering av et 
nærings- og forretningskvartal, inkludert en mulighet for å etablere inntil 100 boenheter og/eller hotell. 
Planen skal omfatte alle eiendommene innenfor kvartalet og tilstøtende gate- og kaianlegg. Det er ikke 
foreslått nøyaktig planavgrensning. Kvartalet ligger langs kaia mellom Nerstranda senter og det tidligere 
Mack bryggeri. 
 
 
Flyfoto der det aktuelle kvartalet er markert. Det er ikke foreslått en plangrense. 
 
 
Eksisterende bygningsmasse har i dag et bruksareal på drøye 8000 m2 i 3 og 4 etasjers høyde. 
Bebyggelsen brukes til forretning, tjenesteyting og kontorer. Langs fasadene, foruten mot Strandgata, er 
det parkering og varelevering.  
 
Planen forutsetter riving av hele bygningsmassen. Ny bebyggelse, med bruksareal på 22 500 m2, skal 
inneholde forretning, kontor, boliger og/eller hotell. Bygningsmassen skal struktureres med en base på 4 
2 
 
etasjer og tre tårn i ulike høyder oppå basen. Tårnene har høyder mellom kote +43 og +53 (13-16 
etasjer). 
 
 
 
Illustrasjon av prosjektet sett fra sør-øst. Volumet i venstre billedkant angir regulert volum i Mack øst. 
 
 
Overordnede planer 
Kvartalet er regulert til sentrumsformål (Kommunedelplan for sentrum, vedtatt 2008). Boliger tillates over 
plan 3 fra gateplan, men maksimalt 20 % av BRA kan være bolig. Boligandelen i forslaget er angitt å 
være 30-35%. Forslag til revidert sentrumsplan fungerer per i dag retningsgivende for ønsket utvikling i 
sentrum. I revidert sentrumsplan begrenses ikke boligbyggingen av maksimal BRA. Det tillates bolig over 
plan 2 fra gateplan i denne delen av sentrum. Det er per i dag ikke foreslått andre begrensinger som 
gjelder formålet. 
 
I gjeldende kommunedelplan for sentrum står det i bestemmelsene kap. 2 at ny bebyggelse ikke tillates å 
skyggelegge viktige offentlige byrom. Det er ikke vedlagt sol-skygge-diagram i planinitiativet, men det 
forutsettes at Strandtorget ikke får skygge. I forslag til revidert sentrumsplan defineres høyhus som all 
bebyggelse over 8 etasjer fra gateplan. Det skal kun vurderes nye høyhus i sørbyen og fylkeskvartalet. 
Når det gjelder høydeutvikling utover disse bestemmelsene er «kontekst og tilpasning til etablert 
bystruktur» retningsgivende. For Strandgata 5, 7 og 9 vil det si at høydene for Nerstranda senter er 
utgangspunkt for en trapping opp mot sør (jf. retningslinjene til kap. 5.4 Nye tiltak i kontekst). De foreslåtte 
høydene i planinitiativet går langt utenfor angitte rammer i sentrumsplanen. 
 
Tilgrensende reguleringsplaner 
Kvartalet Strandgata 5, 7 og 9 ligger mellom følgende reguleringsplaner: 
• 
Plan 1325 Nerstranda (vedtatt 1996) 
• 
Plan 1813 Storgata 25 (vedtatt 2016) 
• 
Plan 1911 Universitetsmuseum og Mack øst (vedtatt 2022) 
 
Alle disse planene innebærer varelevering via Strandgata med hyppige og store leveranser. Både plan 
1325 og 1911 innebærer parkeringsanlegg med innkjøring fra Strandgata. Det er tre rutebusser med 
hyppige avganger som har trasé gjennom Strandgata, og fotgjengeraktiviteten med kryssing av gata er 
høy. Kapasitetsutfordringen i gatenettet vurderer vi som kritisk. Planinitiativet som foreligger legger til 
rette for en ytterligere stor belastning i form av varelevering, avfallshåndtering, busser, taxi til hotell og 
privatbilparkering. Et planinitiativ som kan lede frem til oppstart må vise hvordan utviklingen av kvartalet 
kan skje forsvarlig og bærekraftig i denne situasjonen.  
3 
 
Oppsummert må et planinitiativ  
• 
forholde seg til høydestrategien i forslag til revidert sentrumsplan 
• 
vise løsninger for å minimere ytterligere press på gatenettet, f.eks. ved å samordne løsninger 
med tilgrensende kvartaler og alternativ programmering 
• 
vise hvordan egne arealer kan bidra til romsligere byrom og et aktivt bygulv 
 
Byutvikling viser til plan- og bygningsloven § 12-8 andre ledd og varsler om stopp av planinitiativ 
for detaljregulering for Strandgata 5, 7 og 9. Med bakgrunn i gjeldende planer og forslag til 
revidert sentrumsplan vurderer vi at planinitiativet ikke bør føre frem.  
 
       
 
Med hilsen 
 
 
 
Ragni Løkholm Ramberg 
 
 
Rigmor Tonstad 
Seksjonsleder  
 
 
 
enhetsleder byplan 
Seksjon for byutvikling   
 
 
Seksjon for byutvikling 
 
 
Dokumentet er elektronisk godkjent og har ingen signatur 
 
 
 
 
Kopi til: 
PELLERIN AS 
  
