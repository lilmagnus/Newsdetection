VÅR DATO 
VÅR REFERANSE 
 
11.09.2023 
2023/47531   236451/2023 
DERES DATO 
DERES REFERANSE 
 
VÅR SAKSBEHANDLER 
 
Kamilla Egeland tlf 41467684 
 
POSTADRESSE 
eDIALOG 
TELEFON 
ORGANISASJONSNR 
Postboks 4720 Torgarden 
www.arbeidstilsynet.no/post 
73 19 97 00 
974761211 
 
7468 TRONDHEIM  
INTERNETT 
 
 
Norge 
www.arbeidstilsynet.no 
 
 
 
andreas@tromsosko.no 
Postboks 655 
NO 9257 Tromsø   
 
Att. Sentrumsgården Tromsø AS 
 
 
 
Vi innvilger søknaden om samtykke, med vilkår 
 
 
Saken gjelder TROMSØ kommune - gnr/bnr 200/450 - Fredrik Langes gate 24 - Søknad om samtykke.  
 
Vi viser til søknad av 30.08.2023 om samtykke etter arbeidsmiljøloven § 18-9. Vi mottok søknaden fra 
andreas@tromsosko.no på vegne av andreas@tromsosko.no.  
 
Søknaden omfatter tiltakstype Bruksendring, Bygningstekniske installasjoner - Endring - Teknisk 
installasjon i bygg, Endring av bygg - innvendig - Brannskille i bygg, Endring av bygg - innvendig - Lydskille 
i bygg, Endring av bygg - innvendig - Våtrom i bygg og bygningstype Kontor- og administrasjonsbygning 
eller rådhus. 
 
Bruksareal (BRA) for tiltaket er 2900 m2. Totalt antall arbeidstakere er 80. 
 
Søknaden gjelder bruksendring og rehabilitering/oppgradering av eksisterende bygård i Tromsø. Det vil 
primært være kontorlokaler i bygget fordelt på 4 etasjer, en restaurant i 1.etasje, samt en underetasje 
med personalfasiliteter som kjønnsdelte garderober med dusj og toaletter. Heistilkomst til samtlige 
etasjer og trinnfri varelevering. 5 av 7-8 lokaler har kjente leietakere, herunder Arctic Nightlife AS, 
Spesialistlege AS, Tromsø Skotøimagasin AS, Advokatkontoret Finn AS og Tromstrygd.  
 
Dere har lagt ved følgende dokumentasjon:  
 
1 Skjema  
2 E8 Plan 1. etasje  
3 E4 Fasade øst  
4 E5 Fasade sør  
5 E6 Fasade vest  
6 E3 Fasade nord  
7 Arctic Nightlife AS - arbeidsmiljø  
8 Tromsø Skotøimagasin AS - arbeidstaker representant  
9 Arctic Nightlife AS - arbeidstaker representant  
10 Tromstrygd - bekreftelse på deltagelse i søkeprosess arbeidstagers representant  
11 Arctic Nightlife AS - BHT  
12 D-1 Situasjonsplan  
13 Tiltakshavers signatur  
 
VÅR REFERANSE 
2 
 
236451/2023 
 
 
14 Arctic Nightlife AS - verneombud  
15 Tromsø Skotøimagasin AS - leietaker  
16 Advokatfirmaet Finn AS - leietaker  
17 Arctic Nightlife AS - leietaker  
18 Spesialistlege AS - Bekreftelse leietaker  
19 Tromstrygd - Bekreftelse på deltagelse i søkeprosess  
20 444  
21 E2 Snitt B  
22 E1 Snitt A  
23 E12 Plan 5. etasje  
24 E11 Plan 4. etasje  
25 E7 Plan kjeller  
26 E10 Plan 3. etasje  
27 E9 Plan 2. etasje  
1 Søknad om Arbeidstilsynets samtykke  
1 Fwd: Kvittering og følgebrev - Sentrumsgården - innvendige arbeider  
2 image001  
3 kvittering.Innvendige arbeider.ett-trinnssøknad  
4 F-1 Redegjørelse - Innvendige arbeider  
 
 
Egenerklæring 
Dere har erklært at følgende forhold er ivaretatt i samsvar med kravene: 
 
• 
Sikring mot fall  
• 
Sikkerhet ved renhold, vedlikehold, montering, ettersyn og liknende  
• 
Risiko for vold og trusler om vold  
• 
Rømningsveier og nødutganger  
• 
Løfteinnretninger  
• 
HC-toalett som er forbeholdt arbeidstakerne  
• 
Trinnfri atkomst og heis eller løfteplattform  
• 
Inneklima, ventilasjon og luftkvalitet  
• 
Forurensning i arbeidsatmosfæren  
• 
Risiko for stråling  
• 
Risiko for biologisk helsefare  
• 
Risiko for kjemisk helsefare  
• 
Rent og urent område  
• 
Risiko for støy  
• 
Areal pr. arbeidsplass  
• 
Romhøyde  
• 
Sikkerhet ved ferdsel og atkomst  
• 
Varelevering  
• 
Sikkerhet ved utendørs arbeids- og lagringsplasser  
• 
Dagslys og utsyn  
• 
Belysning og synsforhold  
• 
Kjønnsdelte garderober som er forbeholdt arbeidstakerne  
 
VÅR REFERANSE 
3 
 
236451/2023 
 
 
• 
Kjønnsdelte dusjer som er forbeholdt arbeidstakerne  
• 
Kjønnsdelte toaletter som er forbeholdt arbeidstakerne  
• 
Rom for renholdsutstyr  
• 
Spiserom  
• 
Risiko for ergonomiske belastninger  
 
 
Arbeidstilsynets vedtak 
Arbeidstilsynet gir samtykke til planene, med vilkår som beskrevet nedenfor. Vedtaket har hjemmel i 
arbeidsmiljøloven §§ 18-9 og 18-6 sjette ledd og forskrift om administrative ordninger på 
arbeidsmiljølovens område § 12-2 første ledd.  
 
Tiltakshaver må sørge for at vilkårene for dette samtykket blir fulgt opp, eventuelt i samarbeid med 
arbeidsgivere/leietakere, jf. arbeidsmiljøloven § 18-6 sjette ledd. Se også arbeidsplassforskriften § 1-3 
fjerde ledd som regulerer utleiers ansvar. 
 
Vedtaket om samtykke er kun gyldig hvis vilkårene nedenfor blir oppfylt. Arbeidstilsynet kan 
gjennomføre tilsyn for å kontrollere om vilkårene er oppfylt og om tiltaket er utført i samsvar med 
planene. 
 
Vi gir samtykke på bakgrunn av de opplysningene og planene som framgår av søknaden og 
egenerklæringen dere har gitt. Samtykket er ikke en generell godkjenning av den ferdigstilte bygningen, 
lokalene, arbeidsplassene eller det fysiske arbeidsmiljøet. Det er tiltakshaver/arbeidsgiver som til enhver 
tid har ansvaret for at lov- og forskriftskrav blir overholdt og at arbeidsmiljøet er fullt forsvarlig under 
bruk. 
 
 
Arbeidstilsynets vurdering 
Vi har vurdert egenerklæringen med tilhørende dokumentasjon og funnet at det er planlagt i samsvar 
med preaksepterte løsninger, med unntak for kravene til: 
 
• 
Ventilasjon 
• 
Dagslys 
• 
Vold og trusler om vold 
 
Dere finner mer informasjon om kravene på www.arbeidstilsynet.no/tema/byggesak/veiledning-til-
dokumentasjonskrav-ved-soknad-om-arbeidstilsynets-samtykke/.  
 
 
Begrunnelse for vilkår 
Vi har ikke mottatt tilstrekkelige opplysninger om at ventilasjon, dagslys og vold og trusler om vold er i 
tråd med gjeldende krav. Derfor stiller vi vilkår med følgende begrunnelse:  
 
 
 
 
VÅR REFERANSE 
4 
 
236451/2023 
 
 
Vilkår: Ventilasjon 
  
• 
Tiltakshaver skal sørge for at dokumentasjon på at ventilasjonsløsningene har funksjoner som 
sikrer tilfredsstillende inneklima og ventilasjon blir sendt til Arbeidstilsynet så snart som mulig, 
og før tiltaket tas i bruk, jf. arbeidsmiljøloven § 18-5 første ledd.  
  
Krav til ventilasjon 
Arbeidsplassforskriften §§ 2-14 og 7-1 stiller krav til klima, ventilasjon, luftkvalitet med mer. 
Arbeidslokaler skal være utformet og innredet slik at de enkelte arbeidsplassene og personalrommene 
får tilfredsstillende klima når det gjelder temperatur, fuktighet, trekk, luftkvalitet og sjenerende lukt, og 
at de beskytter mot giftige eller helsefarlige stoffer.  
  
Arbeidslokaler og arbeidsplasser, eller andre områder som arbeidstakerne har tilgang til og hvor arbeidet 
eller prosesser kan føre til forurensning av luften, skal ha mekanisk ventilasjon og prosesstilpasset avsug. 
Dette skal sørge for at konsentrasjonen av kjemikalier i arbeidsatmosfæren holdes på et forsvarlig nivå.  
  
Arbeidstilsynets veiledninger Inneklima på arbeidsplassen og Ventilasjon på arbeidsplassen inneholder 
normer for tilfredsstillende inneklima og luftkvalitet. Veiledningen fastslår at balansert mekanisk 
ventilasjon som hovedregel sikrer tilstrekkelig luftskifte og dermed tilfredsstillende inneklima generelt. 
Dette legges til grunn for vår forvaltningspraksis.  
  
Arbeidstilsynets stiller ikke konkrete krav til løsninger, men til dokumentasjon som viser at dere 
planlegger løsninger som gir tilfredsstillende inneklima uavhengig av arbeidets art. Velger dere 
ventilasjonsløsninger som oppfyller normene som er angitt i Klima og luftkvalitet på arbeidsplassen, vil 
kravene til inneklima og luftkvalitet normalt være ivaretatt. 
  
Vi gjør oppmerksom på at kravene til tilfredsstillende inneklima forvaltes strengt. Dere finner nærmere 
veiledning om kravene og hvordan de kan oppfylles, og lenker til det aktuelle regelverket ved å følge 
lenkene nedenfor. Her finner dere også lenker til det aktuelle regelverket. 
  
• 
Dokumentasjonskrav: www.arbeidstilsynet.no/tema/byggesak/veiledning-til-
dokumentasjonskrav-ved-soknad-om-arbeidstilsynets-samtykke/krav-til-ventilasjon/  
• 
Inneklima og luftkvalitet på arbeidsplassen: www.arbeidstilsynet.no/tema/inneklima/  
• 
Ventilasjon på arbeidsplassen: www.arbeidstilsynet.no/tema/inneklima/ventilasjon/  
• 
Krav til fysisk 
arbeidsmiljø: www.arbeidstilsynet.no/tema/byggesak/#Lastnedskjemaforegenerklæring 
  
  
Dette er ikke i samsvar med gjeldende krav 
Vi er gjort kjent med at detaljprosjekteringen av ventilasjon og luftmengder er under arbeid, og vi ber 
derfor om at skjema for luftmengdeberegninger per rom i aktuelt bygg ettersendes når denne er 
ferdigstilt.  
 
 
 
 
 
VÅR REFERANSE 
5 
 
236451/2023 
 
 
Vilkår: Dagslys og utsyn 
  
Tiltakshaver skal sørge for at arbeidsplassene har dagslys og utsyn, i tråd med gjeldende lov- og 
forskriftskrav og forvaltningspraksis. 
  
• 
Dere må sende redegjørelse og plantegning til Arbeidstilsynet så snart som mulig, og før tiltaket 
tas i bruk, jf. arbeidsmiljøloven § 18-5 første ledd. Dokumentasjonen skal vise at kravene er 
ivaretatt.  
  
Krav til dagslys og utsyn 
Arbeidsmiljøloven § 4-4 første ledd stiller krav om at bygningsmessige forhold skal være fullt forsvarlige. 
Nærmere krav til dagslys og utsyn framkommer av arbeidsplassforskriften § 2-10 og suppleres av 
forskriftens kommentardel, andre aktuelle bestemmelser i forskriften og veiledninger.  
  
Faste arbeidsplasser skal ha tilstrekkelig tilgang til dagslys og utsyn, jf. arbeidsplassforskriften § 2-10 
første ledd. Ifølge andre ledd bokstav a-d kan det gjøres unntak for kravet i visse tilfeller. Lokaler uten 
dagslys og utsyn kan, etter konkrete vurderinger, benyttes som arbeidsplass når 
  
• 
arbeidsplassen av tekniske eller sikkerhetsmessige grunner må ligge under jorda. I praksis gjelder 
dette svært få tilfeller  
• 
arbeidet som skal utføres må gjøres uten tilgang til dagslys og utsyn, for eksempel gruvearbeid  
• 
størrelsen på lokalet gjør det forsvarlig, for eksempel industribygg med store, åpne rom  
• 
arbeidstaker oppholder seg ved arbeidsplassen i svært kort tid, for eksempel når arbeidsplassen 
er skiftende eller midlertidig  
• 
ombygging av eksisterende arbeidslokaler fører til store ulemper og vesentlige omkostninger. 
Innsetting av vinduer i eksisterende arbeidsrom over jord, regnes ikke som et tiltak som 
medfører store omkostninger eller ulemper. 
  
Vi gjør oppmerksom på at kravet til dagslys og utsyn forvaltes strengt. Dere finner nærmere veiledning 
om kravet og hvordan det kan oppfylles, 
på www.arbeidstilsynet.no/tema/byggesak/#Lastnedskjemaforegenerklæring 
og www.arbeidstilsynet.no/tema/byggesak/veiledning-til-dokumentasjonskrav-ved-soknad-om-
arbeidstilsynets-samtykke/krav-til-dagslys-og-utsyn/. Her finner dere også lenker til det aktuelle 
regelverket.  
  
  
Dette er ikke i samsvar med gjeldende krav 
Kjøkkenet i restauranten på plan 1 mangler dagslys og utsyn. Ansvarlig søker har informert om at det 
ikke vil være mulig å flytte kjøkkenet til andre deler av lokalet av tekniske årsaker. Ettersom det vil være 
faste arbeidsplasser her, må det redegjøres for muligheten for å åpne opp kjøkkenet og/eller sette inn 
vinduer her, som vil gi utsyn og indirekte dagslys fra andre deler av lokalet med store vindusflater ut mot 
gaten.  
 
  
 
 
VÅR REFERANSE 
6 
 
236451/2023 
 
 
Vilkår: Oppdaterte planer 
  
• 
Tiltakshaver skal sørge for at Arbeidstilsynet holdes løpende orientert om den videre prosessen. 
Det gjør dere ved å underveis sende oss oppdaterte planer som viser at relevante krav til fysisk 
arbeidsmiljø vil bli ivaretatt. Hvis prosjektet deles opp i ett eller flere trinn, må dere få nytt 
samtykke fra Arbeidstilsynet for hvert trinn, og før lokalene tas i bruk. Det skal vises til 
referansenummeret i denne saken ved senere innsendelser. 
  
Krav om å sende inn oppdaterte planer 
I forbindelse med tillatelse, samtykke eller andre enkeltvedtak kan Arbeidstilsynet sette bestemte vilkår, 
jf. arbeidsmiljøloven § 18-6 sjette ledd. Blant annet kan vi sette vilkår om å bli holdt løpende orientert 
ved prosjekter som ikke kan legge fram detaljplaner på forhånd, og om at disse må sendes inn og 
godkjennes etter hvert som de foreligger. Dette framgår av forskrift om administrative ordninger § 12-2 
første ledd bokstav b. Samme forskrift § 12-1 annet ledd sier at Arbeidstilsynet i det enkelte tilfellet kan 
kreve alle opplysninger som er nødvendige for å kunne vurdere om lovens krav er oppfylt.  
  
På planstadiet skal søknaden om samtykke til Arbeidstilsynet dokumentere at 
  
• 
rammene i bygget innrettes slik at arbeidstakernes sikkerhet, helse og velferd ivaretas på 
søknadstidspunktet og i framtiden  
• 
arbeidsplasser og arbeidslokaler utformes, innredes, dimensjoneres og tilrettelegges for det 
arbeidet som skal utføres, den enkelte arbeidstakers behov og til særskilte risikoforhold ved 
driften 
• 
kravene til personalfasiliteter ivaretas 
  
Arbeidstilsynet har ikke mottatt tilstrekkelige opplysninger til å kunne vurdere om kravene til det fysiske 
arbeidsmiljøet vil bli ivaretatt. Nedenfor lister vi opp det vi vurderer at mangler. 
  
• 
det er ikke avklart hvem som skal bruke to av arbeidslokalene i bygget. Grunnlaget for at vi kan 
vurdere de presenterte planene for disse lokalene er derfor ikke til stede, blant annet med tanke 
på at vi skal vurdere og ta stilling til forhold som er relevante for det fysiske arbeidsmiljøet 
• 
hva vi mener må framgå av de oppdaterte planene, for eksempel:  
o 
beskrivelse av arbeidets art, det vil si alle typer arbeid og oppgaver som skal utføres i 
de enkelte lokalene/i de enkelte virksomhetene 
o 
totalt antall ansatte i det enkelte lokale/i den enkelte virksomhet 
o 
plantegninger 
o 
dokumentasjon for medvirkning 
  
 
Vilkår: Beskyttelse mot vold og trusler om vold 
Tiltakshaver skal sørge for at det tas særlig hensyn til fare for vold og trusler om vold når arbeidsplassene 
og arbeidslokalet utformes og innredes, i tråd med gjeldende lov- og forskriftskrav og forvaltnings-
praksis.  
 
 
VÅR REFERANSE 
7 
 
236451/2023 
 
 
• Dere må sende redegjørelse (og eventuelt plantegning) til Arbeidstilsynet så snart som mulig, og 
før tiltaket tas i bruk, jf. arbeidsmiljøloven § 18-5 første ledd. Dokumentasjonen skal vise at 
kravene er ivaretatt. 
 
Krav til beskyttelse mot vold og trusler om vold 
Arbeidsmiljøloven § 4-3 fjerde ledd fastslår at arbeidstakere skal beskyttes mot vold og trusler så langt 
det er mulig. Ifølge § 4-4 første ledd skal fysiske arbeidsmiljøfaktorer som bygnings- og utstyrsmessige 
forhold ivareta arbeidstakernes helse, miljø, sikkerhet og velferd. Sett i sammenheng innebærer dette at 
tiltakshaveren skal velge bygningsmessige løsninger som reduserer risikoen for å bli utsatt for vold og 
trusler. 
 
Arbeidsplassforskriften § 2-1 sjette ledd utdyper arbeidsmiljøloven, og stiller krav om at det skal tas 
særlig hensyn til fare for vold og trusler om vold når arbeidsplasser og arbeidslokaler utformes og 
innredes. Nødvendige sikringstiltak skal redusere risikoen. Eksempler på tiltak og bygnings- og 
utstyrsmessige forhold som bør vurderes, er adgangsbegrensning, låsbarhet, rømningsveier, 
oversiktlighet, nærhet til kolleger, behov for alarmer o.l.   
  
Vi gjør oppmerksom på at kravene til beskyttelse mot vold og trusler om vold, forvaltes strengt. Dere 
finner nærmere veiledning om hvordan kravene kan oppfylles, på www.arbeidstilsynet.no/tema/vold-
og-trusler/. Her finner dere også lenker til det aktuelle regelverket.  
 
 
Dette er ikke i samsvar med gjeldende krav 
Vi ber om en konkret risikovurdering med hensyn til faren for vold og trusler om vold i lokalet som skal 
benyttes av Spesialistlege AS. De utreder og behandler pasienter som gjennomgår psykisk uhelse, 
herunder depresjon, angst, sinneproblematikk, rus og avhengighet, tvangslidelser samt andre lidelser, 
hvor det kan være en viss risiko for utagering mot ansatte/behandlende personell.  
 
 
Dere finner veiledning til søknad om samtykke, sjekkliste for fysisk arbeidsmiljø og veiledning til kravene 
og hvordan de kan oppfylles, på 
www.arbeidstilsynet.no/tema/byggesak/#Lastnedskjemaforegenerklæring, www.arbeidstilsynet.no/tem
a/byggesak/ og www.arbeidstilsynet.no/tema/byggesak/#Dokumentasjonsomskalfølgemedsøknaden. 
 
  
Kommunen kan gi igangsettingstillatelse når vårt samtykke er gitt  
Kommunen kan gi igangsettingstillatelse når Arbeidstilsynets samtykke foreligger, jf. plan- og 
bygningsloven §§ 21-4 og 21-5.  
 
Vi sender derfor kopi av dette brevet til TROMSØ kommune for å gjøre oppmerksom på at dere har fått 
Arbeidstilsynets samtykke etter arbeidsmiljøloven § 18-9. 
 
 
 
VÅR REFERANSE 
8 
 
236451/2023 
 
 
Dere må betale gebyr 
Tiltakshaver skal betale et gebyr for Arbeidstilsynets saksbehandling. Basert på opplysningene dere har 
gitt er tiltaket plassert i Kategori 2d (BRA 1001 - 10 000 m2) Yrkesbygg med faste arbeidsplasser, men 
uten maskinelle prosesser og forurensninger og fastsatt til kr. 8441.  
 
Gebyrsatsene avhenger av typen tiltak og størrelsen på bygget. Les mer om hvordan gebyret beregnes, 
på www.arbeidstilsynet.no/tema/byggesak/gebyr-for-behandling-av-byggesaker/. 
 
Faktura sendes elektronisk/i egen forsendelse til fakturamottaker, Sentrumsgården Tromsø AS, med 30 
dagers betalingsfrist. Hvis gebyret ikke blir betalt innen fristen, blir kravet tvangsinndrevet med 
omkostningsgebyr. 
 
Vedtaket om gebyr er hjemlet i arbeidsplassforskriften § 9-1 og forskrift om administrative ordninger  
§ 14-1. 
 
 
Dere kan klage  
Dere kan klage på dette vedtaket, jf. forvaltningsloven § 28. Fristen for å klage er tre uker fra dere 
mottar vedtaket.  
 
For nærmere informasjon om klageinstans, framgangsmåte ved klage, retten til å se dokumentene i 
saken og søksmål, se www.arbeidstilsynet.no/klage/. Dere kan ikke reise søksmål før klageadgangen er 
prøvd, jf. forvaltningsloven § 27b. 
 
 
Gi informasjonen videre til arbeidsmiljøutvalget, verneombudet eller 
ansattes representant  
Arbeidsgiver skal sørge for at arbeidstakerne medvirker i samtykkebehandlingen. Arbeidsmiljøutvalget 
og verneombudet har formelle roller som skal sikre slik medvirkning. Vi ber dere derfor om å gjøre 
arbeidsmiljøutvalget kjent med dette brevet. Hvis virksomheten ikke har arbeidsmiljøutvalg, ber vi dere 
om å gjøre verneombudet kjent med brevet. Har dere inngått avtale om annen ordning enn å ha 
verneombud, skal dere gi kopi av brevet til ansattes representant.  
 
Hvis tiltakshaver er utleier, skal dere gi en kopi av brevet til alle arbeidsgivere som er leietakere. Dette 
for at de skal kunne orientere egne arbeidsmiljøutvalg, verneombud eller ansattes representant.  
 
Se arbeidsmiljøloven § 7-2 annet ledd bokstav c) og forskrift om organisering, ledelse og medvirkning  
§ 2-2 tredje ledd bokstav a).  
 
 
Mer informasjon?  
Dere finner mer informasjon om Arbeidstilsynets samtykke og krav til det fysiske arbeidsmiljøet på 
www.arbeidstilsynet.no/tema/byggesak/. 
 
 
VÅR REFERANSE 
9 
 
236451/2023 
 
 
Send dokumentasjon via eDialog 
Bruk eDialog hvis dere skal sende oss dokumentasjon eller svare på dette brevet. Oppgi 
referansenummer 2023/47531. Les mer om eDialog på www.arbeidstilsynet.no/post/. 
 
 
Med hilsen 
Arbeidstilsynet 
 
 
Tommy Pedersen 
seksjonsleder 
 
Kamilla Egeland 
seniorinspektør 
 
Dette brevet er elektronisk godkjent. 
 
Kopi til: 
TROMSØ KOMMUNE BYUTVIKLING 
 
Postboks 6900 
9299 
TROMSØ 
 
