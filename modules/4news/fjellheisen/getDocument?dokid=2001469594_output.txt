From:
"Margareth Sundfør"
Sent:
Fri, 15 Sep 2023 12:59:37 +0200
To:
"Andre Severin Johansen" <andre@haja.no>
Cc:
"Lars Hamran" <lars@haja.no>; "Roger Fagerheim" <roger@frabene.no>
Subject:
Plan 1956 Fjellheisen øvre stasjon - om ROS-analyse og nytt tidspunkt i
kommunalt samordningsmøte
Hei
Jeg viser til telefonsamtale onsdag 13. september. Etter det jeg forstår mener Hamran/Johansen
Arkitekter ASat kommunen sin tilbakemelding til ROS-analysen 13. juni 2023 er ivaretatt i planforslaget
som ble oversendt kommunen 1. september. Blant annet skal det være utarbeidet en vurdering/notat fra
fagkyndig som svarer ut kommunen sin tilbakemelding til ROS-analysen. Vi finner ikke dette notatet i
oversendt materiale. Vi har registret at det er oversendt en rapport, Forprosjektering av skredsikring for
ny bunnstasjon til Fjellheisen Tromsø, men vi kan ikke se at denne rapporten svarer ut våre
tilbakemeldinger til ROS-analysen eller at nevnte notat inngår i denne rapporten.
Som avtalt på telefon oversender Hamran/Johansen Arkitekter ASet brev til kommunen hvor dere svarer
ut kommunen sine punkt knyttet til ROS-analysen i tilbakemeldingen 13. juni. Ved brevet legges notatet
utarbeidet av fagkyndig. Dere må vurdere om ROS-analysen bør revideres, eller om det ikke er
nødvendig hvis dere nå svarer ut våre tilbakemeldinger i et eget brev samt oversender notatet fra
fagkyndig.
Vi har tidligere snakket om at dersom komplett planforslag sendes kommunen innen 1. september vil
byplan kunne legge forslaget fram i kommunalt samordningsmøte 2. oktober. Det forutsetter at
komplett planforslag kan sendes til deltakerne i kommunalt samordningsmøte senest 18. september.
Siden planforslaget etter kommunen sin vurdering ikke er komplett per nå, samt at vi ser at kommunen
må gjøre noen justeringer i plandokumentene, vil ikke planen kunne legges fram for kommunalt
samordningsmøte 2. oktober.
Vi ber om at avtalt brev sendes kommunen så snart som mulig og senest innen 25. september. Gi meg
beskjed dersom dette er en for kort frist. Dersom dere bestemmer dere for å revidere ROS-analysen er
det fint om dere gir oss tilbakemelding om det og eventuelt når vi kan forvente å motta en revidert
utgave. Neste aktuelle tidspunkt å legge planforslaget fram for kommunalt samordningsmøte er mandag
16. oktober. Det forutsetter at komplett planforslag kan sendes deltakerne i samordningsmøtet senest
mandag 2. oktober.
Med vennlig hilsen
Margareth Sundfør
arealplanlegger
Seksjon for byutvikling, Byplan
Telefon: 48008205
48008205
Margareth.Sundfor@tromso.kommune.no
Tromsø
kommune
Alle-post til Tromsø kommune behandles i samsvar med offentlighetsloven, hvilket medfører at innholdet kan bli offentliggjort.
