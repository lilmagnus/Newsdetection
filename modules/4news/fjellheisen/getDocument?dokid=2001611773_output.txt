From:                                 "Thor Hager Thorkildsen" <Thorkildsen@advrp.no>
Sent:                                  Tue, 6 Feb 2024 13:35:45 +0100
To:                                      "Postmottak Tromsø kommune" <postmottak@tromso.kommune.no>
Cc:                                      "ettersti67@gmail.com" <ettersti67@gmail.com>; "Thor Hager Thorkildsen" 
<Thorkildsen@advrp.no>
Subject:                             Merknader til Plan ID 1956 - Detaljregulering Fjellheisen øvre stasjon
Categories:                       Grønn kategori
Vi er nabo til Fjellheisen og bor i Anton Jakobsens veg 40. 
 
Det er med forundring det noteres at man tilsynelatende ikke har stilt rekkefølgekrav i 
forbindelse med behandling av søknader knyttet til nedre stasjon, men dette kan nå gjøres ved 
behandling av øvre stasjon. Det er her slik nærhet og sammenheng at Tromsø kommune kan 
innarbeide rekkefølgekrav for trafikkavvikling i Anton Jakobsens veg og Sollivegen som ledd i 
den videre behandling. 
 
Det har vært en formidabel økning i trafikken og trafikkavviklingen er allerede i dag på 
bristepunktet. Det må etableres fortau, bedre løsning med bussholdeplasser mv, som ledd i 
rekkefølgekrav knyttet til forhandlinger knyttet opp mot plan ID 1956.  
 
Det synes å være helt håpløst at erkjente trafikale utfordringer ikke løses gjennom 
rekkefølgekrav, men skal bli løst i andre uavhengige prosesser på et senere tidspunkt. Det er 
Fjellheisen og dens kommersielle drift som skaper problemer med trafikkavvikling, og realisering 
av foreliggende planer vil øke disse problemene. 
 
Som nabo deler vi Troms Fylkeskommunes syn, jfr. merknader: «Planen legger opp til utvidet 
bruk av fjellheisen og slik vi ser det vil også influensområdet berøres. Influensområdet omfattes 
av kollektivholdeplassene, kollektivtraseen og kollektivtransportens fremkommelighet. Etter vårt 
syn vil planforslaget føre til et større press på holdeplasser og kollektivtrasé.»
 
Det tas forbehold om ytterligere merknader. 
 
 
Med vennlig hilsen 
 
Tove Ettersti og Thor Hager Thorkildsen 
Anton Jakobsens veg 40 
9020 Tromsdalen 
