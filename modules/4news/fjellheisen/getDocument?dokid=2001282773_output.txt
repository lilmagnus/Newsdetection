 
 
E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no 
Org.nr.: NO 970 205 039 MVA Bankkonto: 7694 05 08971 
 
  
HAMRAN/JOHANSEN ARKITEKTER AS 
Skur 35 
Akershusstranda 15 
 
0150 OSLO 
 
 
Vår dato: 14.02.2023 
Vår ref.: 202301941-3  Oppgis ved henvendelse 
Saksbehandler: Eva Forsgren,  
22959616, efor@nve.no 
Deres ref.: 22105 
 
   
NVEs generelle innspill - Varsel om oppstart - Detaljregulering 
Fjellheisen - Tromsø kommune 
 
Vi viser til varsel om oppstart. 
 
Om NVE 
Norges vassdrags- og energidirektorat (NVE) er nasjonal sektormyndighet med 
innsigelseskompetanse innenfor saksområdene flom-, erosjons- og skredfare, allmenne 
interesser knyttet til vassdrag og grunnvann, og anlegg for energiproduksjon og framføring 
av elektrisk kraft. NVE har også ansvar for å bistå kommunene med å forebygge skader fra 
overvann gjennom kunnskap om avrenning i tettbygde strøk (urbanhydrologi). NVE gir råd 
og veiledning om hvordan nasjonale og vesentlige regionale interesser innen disse 
saksområdene skal tas hensyn til ved utarbeiding av arealplaner etter plan- og 
bygningsloven (pbl). 
NVE vil prioritere å gi konkrete innspill og uttalelser til reguleringsplaner der det bes om 
faglig bistand til konkrete problemstillinger. På grunn av stor saksmengde i forhold til 
tilgjengelige ressurser har ikke NVE kapasitet til å gå konkret inn i alle varsler om oppstart 
til reguleringsplaner. Etter en faglig prioritering gir vi bistand til de kommunene som har 
størst behov. 
 
NVEs generelle veiledning 
NVEs kartbaserte veileder for reguleringsplan er en veileder som leder dere gjennom alle 
våre fagområder og gir dere verktøy og innspill til hvordan våre tema skal ivaretas i 
reguleringsplanen. Vårt innspill er at dere går gjennom denne kartbaserte veilederen og 
bruker den i planarbeidet. Forslagstiller har ansvar for at disse interessene blir vurdert i 
planarbeidet. 
 
 
2 
 
Vi anbefaler også at dere bruker våre internettsider for arealplanlegging. Her er 
informasjon og veiledning lagt opp etter plannivå, https://www.nve.no/arealplanlegging/  
På NVEs internettsider finner dere også koblinger til veiledere og verktøy. Det ligger også 
mye arealinformasjon på NVEs kartløsninger. 
 
NVE sin oppfølging av planarbeidet 
Kommunen må vurdere om planen ivaretar nasjonale og vesentlige regionale interesser, jf. 
NVEs veileder 2/2017 Nasjonale og vesentlige regionale interesser innen NVEs 
saksområder i arealplanlegging.  
Dersom planen berører NVEs saksområder, skal NVE ha tilsendt planen ved offentlig 
ettersyn. I plandokumentene må det gå tydelig fram hvordan de ulike interessene er 
vurdert og innarbeidet i planen. NVE prioriterer å gi innspill og uttalelser til 
reguleringsplaner der det bes om faglig bistand til konkrete problemstillinger. Alle 
relevante fagutredninger innen NVEs saksområder må være vedlagt planer som sendes på 
høring til NVE.  
Dere kan ta kontakt med NVE dersom det er behov for konkret bistand i saken.  
 
 
Med hilsen 
 
Øyvind Leirset 
Seksjonssjef 
Eva Forsgren 
Senioringeniør 
 
Dokumentet blir sendt uten underskrift. Det er godkjent etter interne rutiner. 
 
 
 
Mottakere: 
HAMRAN/JOHANSEN ARKITEKTER AS 
 
 
Kopimottakere: 
TROMSØ KOMMUNE 
STATSFORVALTEREN I TROMS OG FINNMARK 
 
 
 
 
 
 
 
 
 
3 
 
 
 
 
