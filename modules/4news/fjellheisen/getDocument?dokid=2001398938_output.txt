 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
HAMRAN/JOHANSEN ARKITEKTER AS 
Skur 35Akershusstranda 15 
0150 OSLO 
 
   
 
 
Deres ref. 
Vår ref. 
Saksbehandler 
Dato 
   
PLAN-22/01976-94 
Margareth Sundfør 
+47 48008205 
16.06.2023 
 
 
Tilbakemelding til mottatt forslag til plan 1956 Fjellheisen øvre stasjon 
 
 
Vi viser til mottatt forslag til detaljregulering for plan 1956 Fjellheisen øvre stasjon. Kommunen mottok 
planforslaget 5. mai 2023. I oversendelsesbrevet ble det opplyst om at planforslaget ikke er komplett.  
 
I forkant av oversendelsen ga byplan tilbakemelding om at planforslaget kan sendes inn selv om VAO-
rammeplan ikke er godkjent, og planforslaget dermed ikke er komplett. Vi gjorde samtidig oppmerksom 
på at fristen kommunen har, etter plan- og bygningsloven § 12- 11 om å beslutte utlegging til offentlig 
ettersyn senest innen 12 uker etter planforslaget er mottatt, først begynner å løpe når planforslaget er 
komplett. 
 
Vi har gått gjennom deler av forslag til detaljregulering, inkludert grunnlagsdokumentene. Vår vurdering er 
at planforslaget ikke er tilstrekkelig gjennomarbeidet og derfor ikke klar for høring og offentlig ettersyn. 
Planforslaget er heller ikke i tråd med føringer lagt i oppstartsmøtet 8. desember 2022. For eksempel er 
det lagt opp til et høyere bruksareal for ny fjellstue og rekkefølgekrav knyttet til opparbeiding av offentlig 
friområde er ikke innarbeidet i bestemmelsene. I tillegg er det i planforslaget forutsatt at 
overskuddsmasser fra byggingen av ny fjellstue kan deponeres og benyttes til grovplanering i område 
angitt til offentlig friområde. Deponering av overskuddsmasser har ikke vært tema tidligere i 
planprosessen.   
 
I vedlagt sjekkliste har vi stikkordsmessig listet opp flere punkter som må vurderes, og i en del tilfeller 
endres. Tilbakemeldingen er ikke uttømmende. Hele planforslaget må gjennomgås og bearbeides av 
plankonsulent før det oversende til kommunen på ny. Vi har også lagt ved forslag til planbestemmelser 
med merknader fra oss. Heller ikke disse merknadene er uttømmende, og flere av merknadene må 
vurderes nærmere i det videre arbeidet med planbestemmelsene. 
 
Vi oppfordrer til dialog og samarbeid med byplan i det videre arbeidet med planforslaget. Ta gjerne 
kontakt med oss for å avtale tidspunkt for arbeidsmøter. Det er en fordel om aktuelle tema, som det er 
ønskelig å diskutere, meldes inn i forkant av arbeidsmøtene.  
 
 
 
Med hilsen 
 
Rigmor Tonstad 
 
 
 
 
Margareth Sundfør 
leder 
 
 
 
 
 
 
arealplanlegger  
 
 
Seksjon for byutvikling, byplan 
 
2 
 
 
 
Dokumentet er elektronisk godkjent og har ingen signatur 
 
 
Vedlegg: 
1956-03 Planbestemmelser – tilbakemelding 
Tilbakemelding plan 1956 sjekkliste planforslag 
 
 
 
Kopi til: 
FRABENE AS 
  
