 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
HAMRAN/JOHANSEN ARKITEKTER AS 
Skur 35Akershusstranda 15 
0150 OSLO 
 
   
 
 
Deres ref. 
Vår ref. 
Saksbehandler 
Dato 
   
PLAN-22/01976-76 
Margareth Sundfør 
+47 48008205 
26.04.2023 
 
Om på behov for transport av anleggsmaskiner i forbindelse med 
gjennomføring av tiltak i plan 1956 Fjellheisen øvre stasjon 
 
Transport av materialer, rivningsavfall og utstyr med mer var tema på oppstartsmøtet 8. desember 2022. I 
referatet fra møtet står det at transporten skal skje med helikopter.  
 
På et arbeidsmøte 28. mars 2023, om forslag til detaljregulering for Fjellheisen øvre stasjon, ble det tatt 
opp at det er behov for en midlertidig anleggsvei for frakt av blant annet borerigg og kran til 
utbyggingsområdet. Behovet var ikke meldt inn i forkant av arbeidsmøtet.  
 
I etterkant av arbeidsmøtet har byplan gjort en vurdering av etablering av en midlertidig anleggsvei opp 
mot bestemmelsene i plan- og bygningsloven. Vurderingen er tatt med i referatet fra arbeidsmøtet under 
punktet «Avklaringer gjort i etterkant av møtet». Kort oppsummert er etablering av anleggsvei et 
søknadspliktig tiltak etter plan- og bygningsloven § 20-1 bokstav l) og må ses i sammenheng med den 
pågående planprosessen. En anleggsvei vil kunne få store virkninger for friluftslivet, KULA-området, 
naturmangfoldet og reindrifta. På bakgrunn av de forhold som gjør seg gjeldende i saken vil etablering av 
en anleggsvei i dette området etter vår vurdering utløse reguleringsplikt.  
 
På bakgrunn av notat mottatt 3. april 2023 forstår vi at Fjellheisen AS nå vurderer transport av 
anleggsmaskiner på barmark. Selv om det er et kjørespor langs deler av planlagt trasé, vil dette være 
motorferdsel i utmark etter § 2 i motorferdselloven. Transporten vil dermed omfattes av motorferdselloven 
med forskrifter.  
 
Vi gjør oppmerksom på at motorferdsel i utmark ikke avklares gjennom utarbeiding av en detaljregulering. 
I planforslaget for plan 1956 må det gå tydelig fram hvilken form for transport det legges opp til i 
forbindelse med gjennomføring av tiltak etter planen. Dersom det legges opp til transport av 
anleggsmaskiner på barmark må det stå i planforslaget at det forutsetter tillatelse etter § 6 i forskrift for 
bruk av motorkjøretøyer i utmark og på islagte vassdrag.  
 
I Tromsø kommune er det seksjon for samferdsel, utemiljø og mobilitet, ved enhet for park, idrett og friluft, 
som er myndighet etter § 6 i forskrift for bruk av motorkjøretøyer i utmark og på islagte vassdrag. 
Friluftsrådgiver Magne Vegard Hestem kan kontaktes for ytterligere informasjon om motorferdsellovverket 
på telefon 928 99 961 eller på e-post til Magne.Vegard.Hestem@tromso.kommune.no.  
 
 
Med hilsen 
 
Rigmor Tonstad 
 
 
 
 
Margareth Sundfør 
leder 
 
 
 
 
 
 
arealplanlegger 
 
Seksjon for byutvikling, byplan 
 
2 
 
Dokumentet er elektronisk godkjent og har ingen signatur 
 
 
 
 
 
