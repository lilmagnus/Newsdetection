 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
SKULSFJORD OG LYFJORD UTVIKLINGSLAG 
Skulsfjordvegen 317 
9103 KVALØYA 
 
   
 
 
Deres ref. 
Vår ref. 
Saksbehandler 
Dato 
   
HENV-23/01660-3 
Torbjørn Knutsen 
+47 94793544 
10.11.2023 
 
 
84/9 Vågslettvegen 1 - Svar på henvendelse om landbrukseiendom 
Eiendom (gnr/bnr/fnr/snr): 
84 / 9 / 0 / 0  
 
Innsender: 
SKULSFJORD OG LYFJORD UTVIKLINGSLAG 
 
 
Tromsø kommune viser til deres henvendelse vedrørende bruk av eiendom 84/9 Vågslettvegen 1. Vi 
beklager sent svar. 
 
Byggesaksenheten vil besvare deres spørsmål som gjelder plan- og bygningsloven. Spørsmål knyttet til 
konsesjon etter jordloven besvares av kommunens landbruksenhet i eget brev. 
 
Spørsmål om godkjenning av minihus og dome 
Hjemmelshaver har søkt om dispensasjon for oppføring av platting og dome på eiendommen. Søknaden 
ble avslått av kommunen i vedtak datert 13.12.2019. Avslaget var begrunnet med at vilkårene for 
innvilgelse av dispensasjon etter plan- og bygningsloven § 19-2 ikke var oppfylt. 
 
For øvrig kan kommunen ikke se at det er gitt tillatelse etter plan- og bygningsloven for oppføring av 
minihus eller dome på eiendommen.  
 
Hjemmelshaver har på bakgrunn av en henvendelse til kommunen fått tilbakemelding om at oppstilling av 
minihus under 15 m² som brukes til våningshus kan være unntatt søknadsplikt etter plan- og 
bygningsloven, forutsatt at husets plassering ikke kommer i strid med landbruksformålet. 
 
Hjemmel for unntak fra søknadsplikt for denne typen bygninger følger av byggesaksforskriften (SAK10) § 
4-1 bokstav c. Bestemmelsen forutsetter at bygningen er knyttet til reindrift, jordbruk eller skogsbruk.  
 
Kommunens landbruksenhet har etter dette godkjent en konkret plassering av minihuset. 
Landbruksenheten forutsatte da at minihuset var «off grid», formodentlig uten VA- og strømtilknytning, 
samt at huset ble brukt som bolig av eieren selv. Det åpnes altså ikke for at minihuset brukes til utleie, slik 
som dere spør om. Basert på flyfoto datert juni 2022 ser det ut til at minihuset heller ikke er plassert i 
henhold til godkjenningen fra landbruksenheten.  
 
På bakgrunn av disse forholdene vurderer byggesaksenheten at det ikke foreligger godkjenning av 
minihus og dome på eiendommen. Det må imidlertid tas forbehold om at tiltaket kan være unntatt 
søknadsplikt, som nevnt ovenfor. 
 
Spørsmål om godkjent bruk av bygninger 
Dere har spurt om godkjent bruk av bygninger på eiendommen dersom stalldriften opphører. Dette vil 
bero på en nærmere vurdering av den enkelte bygning.  
2 
 
 
Generelt kan det likevel sies at det må søkes om bruksendring dersom en bygning tas i bruk til eller blir 
tilrettelagt for annet enn det som er godkjent i tidligere byggetillatelser, eller dersom den endrede bruken 
påvirker hensynet til personlig eller materiell sikkerhet, miljø og helse, omgivelser osv. Dette følger av 
SAK10 § 2-1 bokstav a og b. 
 
Kommunen kan ikke ta nærmere stilling til hva bygningene kan brukes til. Det må derfor vises til hva som 
er godkjent i tidligere vedtak knyttet til de enkelte bygningene. Kommunen har på bakgrunn av 
henvendelse fra hjemmelshaver svart at bruksendring av ridehall til bruk for hundedressur ol. vil være et 
søknadspliktig tiltak, samt være betinget av dispensasjon fra LNFR-formål. 
 
Oppfølging av ulovlige tiltak 
Vi registrer fra deres henvendelse og øvrig korrespondanse tilknyttet denne eiendommen at det er 
oppført bygninger som basert på en foreløpig vurdering mangler nødvendige tillatelser etter plan- og 
bygningsloven. Dette vil innebære mulige ulovlige forhold som kommunen er forpliktet til å følge opp etter 
pbl. § 32-1. 
 
Byggesaksenheten vil samtidig orientere om at vi har en stor mengde saker tilknyttet 
ulovlighetsoppfølging, og at vi derfor må prioritere saker som kan medføre fare for liv og helse samt andre 
viktige samfunnsmessige interesser. Det må derfor påregnes at det kan ta noe tid før disse forholdene 
kan følges opp fra kommunens side. 
 
 
Med hilsen 
 
Anne-Marte Tøgersen 
Torbjørn Knutsen 
Enhetsleder 
Fagansvarlig, ulovlighetsoppfølging 
Seksjon for byutvikling, Byggesak 
 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
 
 
