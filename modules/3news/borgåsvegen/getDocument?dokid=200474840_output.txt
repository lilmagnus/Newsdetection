 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
ING. ARNE DALE 
Straumsvegen 1317 
9105 KVALØYA 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01988-11 
Ina Ulrikke Rasmussen 
   
18.09.2020 
 
 
200/152 Borgåsvegen 2 B - Varsel om delvis avslag på søknad  
Eiendom (gnr/bnr/fnr/snr): 
200 / 152 / 0 / 0  
 
Ansvarlig søker: 
ING. ARNE DALE 
Tiltakshaver: 
Alina Moroziuk 
 
Viser til søknad om påbygg til bolig, fasadeendring og opprettelse av ny boenhet, samt søknad om 
dispensasjon fra krav til minste uteoppholdsareal på eiendommen 200/152, Borgåsvegen 2 B.  
 
Kommunen varsler avslag på søknadens del om opprettelse av ny boenhet. Det er søkt om 
dispensasjon fra kravet til MUA. Vilkårene for dispensasjon anses ikke oppfylt. 
 
 
 
Kravet til minste uteoppholdsareal følger av kommuneplanens arealdel 2017-2026 punkt 8.5: 
 
Ved en boenhet skal det avsettes et sammenhengende, minste uteoppholdsareal på MUA=100 
m². Ved etablering av flere boenheter, økes arealkravet tilsvarende med +25 m2 per boenhet. (…) 
 
Arealkravet skal dekkes på tomta der bygningen ligger. Arealet skal være egnet til lek og opphold 
og skal ikke være bebygd, eller avsatt til kjøring, parkering eller annet formål.  
 
Areal på bakkenivå skal ha en bredde på minst 6 meter i hele arealets utstrekning. 
2 
 
Kravet til MUA er etter dette 125 m2 uteoppholdsareal på tomten ved opprettelse av ny boenhet.  
 
Det er søkt om å bruke verandaer og plattinger på bakkenivå som en del av MUA, som samlet gir MUA 
på 134 m2. Det største, samlede utearealet på eiendommen blir på 84 m2.  
 
Kommunen kan ikke se at dette tilfredsstiller kravet til areal egnet for lek og opphold for to boenheter etter 
kommuneplanens arealdel. Tomten fremstår ikke som egnet til å tillate opprettelse av ny, selvstendig 
boenhet. Etter vår foreløpige vurdering er ikke vilkårene for dispensasjon fra MUA oppfylt.  
 
For øvrig vil vi bemerke at det i søknaden er vist til at dispensasjon skal kunne gis når det foreligger 
«særlige grunner». Dette var vilkåret i den gamle plan- og bygningsloven som gjaldt frem til 2008. Vilkår 
for dispensasjon etter dagens lov følger av plan- og bygningsloven § 19-2 første og andre ledd:  
 
Kommunen kan gi varig eller midlertidig dispensasjon fra bestemmelser fastsatt i eller i medhold 
av denne lov. Det kan settes vilkår for dispensasjonen. 
 
Dispensasjon kan ikke gis dersom hensynene bak bestemmelsen det dispenseres fra, eller 
hensynene i lovens formålsbestemmelse, blir vesentlig tilsidesatt. I tillegg må fordelene ved å gi 
dispensasjon være klart større enn ulempene etter en samlet vurdering. Det kan ikke dispenseres 
fra saksbehandlingsregler. 
 
Vi gjør oppmerksom på at vi ikke har fattet endelig vedtak i byggesaken, og at det er anledning til å få 
søknaden behandlet slik den foreligger. Ved behandling av søknaden vil det bli tatt gebyr i henhold til 
kommunens gebyrregulativ.  
 
Vi ber om skriftlig tilbakemelding innen 16. oktober 2020 om du ønsker å gå videre med søknaden 
slik den foreligger, eller om du ønsker å trekke søknadens del om opprettelse av ny boenhet. 
 
Dersom søknaden ønskes behandlet slik den foreligger, kan det påregnes et avslag som kan påklages til 
Fylkesmannen i Troms og Finnmark. Dersom vi ikke mottar noe svar innen fristen, anses saken som 
uaktuell og vil bli avvist.  
 
Med hilsen 
 
Sissel Henriksen 
Fungerende enhetsleder 
Seksjon for byutvikling, Byggesak 
 
 
 
Dokumentet er elektronisk godkjent og har ingen signatur 
 
 
Vedlegg: 
Situasjonsplan 3.pdf 
 
 
 
Kopi til: 
 
         
  
