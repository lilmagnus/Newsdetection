 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
VESTLANDSHUS TROMSØ AS 
Postboks 513 
9305 FINNSNES 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01278-78 
Arnt Ronny Jakobsen 
+47 94797168 
03.01.2024 
 
 
23/6 Innlandsvegen 485 - Forhåndsvarsel - Pålegg om ferdigstillelse 
Eiendom (gnr/bnr/fnr/snr): 
23 / 6 / 0 / 0  
 
Annen interessent: 
VESTLANDSHUS AS 
Innsender: 
CONSEPT EIENDOM AS 
Hjemmelshaver: 
Helge Simonsen 
Hjemmelshaver: 
Signar Johan Bakkeli 
Hjemmelshaver: 
Helen Bakkeli 
Hjemmelshaver: 
Eli-Synnøve Hjort Bjarnar 
Tiltakshaver: 
VESTLANDSHUS TROMSØ AS 
 
 
Tromsø kommune viser til vårt brev med dato 14.12.2023 med svar på tilbakemelding om utførelse av 
uavhengig kontroll. Det vises senest til innsendt tilstandsrapport utført av Allertsen takst og 
tilstandsrapporter, mottatt her den 19.12.2023 og 20.12.2023. 
 
Forhåndsvarsel om pålegg om retting og tvangsmulkt  
Dere forhåndsvarsles med dette at kommunen vurderer å gi pålegg om ferdigstillelse av tiltak, samt at det 
vurderes å vedta tvangsmulkt dersom retting ikke utføres innen angitt frist for retting. Nærmere 
begrunnelse for forhåndsvarselet følger av redegjørelsen nedenfor.  
  
Bakgrunn for forhåndsvarselet  
I kommunens seneste brev skrev vi at midlertidig brukstillatelse ble gitt i vedtak med dato 09.11.2015. 
Frist for utførelse av gjenstående arbeider var satt til 30.11.2015. Kommunen finner at det fortsatt 
gjenstår arbeid som må utføres før ferdigattest kan gis. Gjenstående arbeider anses å være ny kontroll av 
utførelse av våtrom, retting av utførelse av våtrom, rette takhøyde i trapp og rette feilmontert ildsted.  
 
Tiltakshaver har i e-post med dato 12.14.2023 forklart at våtrom er planlagt utbedret medio februar 2024. 
Utbedring er planlagt utført som beskrevet i takstrapport, og det vil bli gjennomført ny uavhengig kontroll 
etter utbedring er utført.   
  
Rettslig grunnlag for søknadsplikt  
Plan- og bygningsloven § 21-10 tredje ledd har følgende ordlyd:  
 
«Når det gjenstår mindre vesentlig arbeid og kommunen finner det ubetenkelig, kan det utstedes 
midlertidig brukstillatelse for hele eller deler av tiltaket. I midlertidig brukstillatelse skal det framgå 
hvilke arbeider som gjenstår og en frist for ferdigstillelse. Kommunen kan kreve at det stilles 
sikkerhet for at gjenstående arbeider blir rettet. Dersom gjenstående arbeider ikke blir utført innen 
fristen, skal kommunen gi pålegg om ferdigstillelse, som kan gjennomføres ved sanksjoner etter 
kapittel 32.»  
2 
 
  
Kommunens vurdering  
Kommunen finner at fristen for ferdigstillelse fastsatt ved midlertidig brukstillatelse er overskredet og at 
det dermed foreligger et ulovlig forhold. Kommunen skal i slikt tilfelle gi pålegg om ferdigstillelse som kan 
gjennomføres med sanksjoner, jf. pbl. § 21-10 tredje ledd fjerde punktum.  
 
Gjenstående arbeid som må utføres anses å være ny uavhengig kontroll ved utførelse av alle våtrom i 
boligen, inkludert tekniske rom med sluk. Utbedring av feil utførelse av våtrom. Rette takhøyde i trapp og 
rette feilmontert ildsted.  
 
Kommunen forutsetter at tiltakshaver er innstilt på å ferdigstille resterende arbeid som må gjennomføres 
før ferdigattest kan gis. Det er opplyst for kommunen at resterende arbeider vil bli utført i løpet av februar 
2024.  
 
Vi gjør oppmerksom på at krav om uavhengig kontroll av våtrom i vedtak med dato 16.11.2023 
gjelder utførelse av alle våtrom i boligen, inkludert tekniske rom med sluk. Det er opplyst for 
kommunen at innsendt tilstandsrapport ikke omfatter toalett/teknisk rom i leilighet 2. 
Tilstandsrapporten omtaler heller ikke utførelse av vegger i våtrom. Kommunen forutsetter at det 
gjennomføres en komplett uavhengig kontroll av våtrom i samtlige leiligheter og at samtlige avvik 
utbedres før ferdigattest kan gis.  
  
Kommunens plikt til å forfølge ulovligheter følger av plan- og bygningsloven § 32-1, som har følgende 
ordlyd:  
  
«Kommunen skal forfølge overtredelser av bestemmelser gitt i eller i medhold av denne loven.  
  
Er overtredelsen av mindre betydning, kan kommunen avstå fra å forfølge ulovligheten. 
Beslutning om dette er ikke et enkeltvedtak.»  
  
Den klare hovedregelen er at kommunen har plikt til å forfølge overtredelser av plan- og bygningsloven. 
Unntaksbestemmelsen i andre ledd er kun ment å ha et snevert anvendelsesområde. Etter kommunens 
vurdering kan overtredelsen i denne saken ikke anses å være av «mindre betydning». Dette begrunner vi 
med at det gjenstår arbeid som ikke kan anses å være av mindre betydning, frist for ferdigstillelse er 
overskredet, og at det har gått lang tid fra midlertidig brukstillatelse er gitt. Vi finner derfor ikke at 
unntaksbestemmelsen i plan- og bygningsloven § 32-1 andre ledd kommer til anvendelse i denne saken.  
  
Hvordan unngå tvangsmulkt  
Dersom dere ønsker å unngå tvangsmulkt må tiltaket ferdigstilles og søknad om ferdigattest må 
godkjennes av kommunen.  
  
Retting  
Rettes det ulovlige forholdet opp innen den angitte fristen så unngås tvangsmulkt. Dette kan gjøres på 
følgende måte: 
 
Tiltaket ferdigstilles med ferdigattest.  
 
Før ferdigattest kan gis må gjenstående arbeider ferdigstilles. Herunder må det:  
- 
Utføres ny uavhengig kontroll av utførelse av alle våtrom i boligen  
- 
Utbedre avvik ved utførelse av våtrom  
- 
Rette takhøyde i trapp 
- 
Rette feilmontert ildsted  
 
Eventuelle nye avvik som avdekkes ved ny uavhengig kontroll må også utbedres før ferdigattest kan gis.   
 
Fristen for retting vurderes satt til 31.03.2024.   
  
Vi skal underrettes skriftlig med dokumentasjon av utført retting når arbeidet er gjort.  
 
Frist for uttalelse  
Det gis en anledning til å komme med en uttalelse til dette varselet innen tre uker.   
3 
 
  
Send oss gjerne en redegjørelse dersom dere har opplysninger om saken som vi ikke er kjent med. Det 
er en fordel om det også legges ved dokumentasjon som kan underbygge redegjørelsen.  
  
Etter fristens utløp vil vi vurdere å fatte vedtak om pålegg. Fristen i vedtaket vil være den samme som i 
dette varselet.  
 
Tvangsmulkt 
Dersom det ulovlige forholdet ikke rettes innen de fristene som er satt, vil dere bli ilagt tvangsmulkt. 
Tvangsmulkten vurderes satt til 50 000 kroner som engangsmulkt, og løpende døgnmulkt med 2000 
kroner inntil pålegget er etterkommet.  
  
Videre saksgang  
Dersom vi ikke mottar nye opplysninger som gir grunnlag for å avslutte saken helt eller delvis, vil det bli 
fattet vedtak i saken etter at fristen for å komme med en uttalelse er utløpt.  
  
Forelegg  
Det vises til plan- og bygningsloven § 32-2 andre ledd andre punktum og gjøres med dette særskilt 
oppmerksom på at et eventuelt pålegg som ikke etterkommes innen fastsatt frist, også vil kunne følges 
opp med forelegg som kan få samme virkning som rettskraftig dom, jf. § 32-6. 
  
Har dere spørsmål?  
Ta kontakt med saksbehandler på tlf. 94797168 eller på e-post 
arnt.ronny.jakobsen@tromso.kommune.no.  
 
 
 
Med hilsen 
 
Maria Wilhelmsen 
Arnt Ronny Jakobsen 
Fungerende enhetsleder 
rådgiver 
Seksjon for byutvikling, Byggesak 
 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
 
 
Kopi til: 
CONSEPT EIENDOM AS 
Helge Simonsen 
VESTLANDSHUS AS 
Signar Johan Bakkeli 
Helen Bakkeli 
Eli-Synnøve Hjort Bjarnar 
  
