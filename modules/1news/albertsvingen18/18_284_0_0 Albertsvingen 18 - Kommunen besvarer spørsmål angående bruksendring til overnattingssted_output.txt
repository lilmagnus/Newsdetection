 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
LINNET & CO ADVOKATFIRMA DA 
Postboks 670 
9257 TROMSØ 
 
   
 
 
Deres ref. 
Vår ref. 
Saksbehandler 
Dato 
   
HENV-22/02671-9 
Arnt Ronny Jakobsen 
+47 94797168 
04.05.2023 
 
 
18/284 Albertsvingen 18 - Kommunen besvarer spørsmål angående 
bruksendring til overnattingssted 
Eiendom (gnr/bnr/fnr/snr): 
18 / 284 / 0 / 0  
 
Innsender: 
LINNET & CO ADVOKATFIRMA DA 
 
 
Det vises til kommentarer til kommunens referat fra møte den 31. mars 2023, i brev mottatt her den 
11.04.2023. Brev med kommentarer og vedlegg er for ordens skyld vedlagt dette brevet.  
 
Om søknad om bruksendring fra 1985 
Dere viser til ansvarsretter innsendt i 1985 i forbindelse med søknad om bruksendring, og skriver at det 
har formodningen mot seg at kommunen innvilger et foretak ansvarsrett for konkrete bygningsmessige 
arbeider dersom ikke resten av søknaden er godkjent. Dere mener at kommunen av denne grunn har 
bevisbyrden for hvorfor resten av søknaden ikke er behandlet.  
 
Kommunen bemerker at en godkjent ansvarsrett ikke innebærer at det er gitt tillatelse til gjennomføring av 
tiltaket. Som tidligere påpekt, så mener kommunen at det ikke foreligger dokumentasjon som viser at 
bygningen er godkjent bruksendret slik det er omsøkt i 1985. 
 
Om krav til parkering 
Dere skriver at det allerede er gitt opplysninger angående parkering tilhørende eiendommen.  
 
I møte gjorte tiltakshaver klart at han ønsket å få avklart hvilke krav kommunen stiller for at bygningen 
skal kunne godkjennes til bruk som overnattingssted. I referatet skriver kommunen at det må 
dokumenteres at hensyn til parkering, trafikksituasjon og nabobebyggelse er ivaretatt. Dette er ment som 
veiledning til en eventuell søknad, hvor kommunen gjør oppmerksom på særlige forhold som er 
nødvendig å avklare. Det samme gjelder krav til støy og sikker byggegrunn.  
 
Om sikker byggegrunn 
Dere spør hva som må til for å få byggesikker grunn.  
 
Kommunen kan ikke gi tillatelse til tiltak før det er dokumentert tilstrekkelig sikkerhet mot fare eller 
vesentlig ulempe som følge av natur- eller miljøforhold, jf. pbl. § 28-1, jf. TEK17 kapittel 7.  
 
I foreliggende sak ligger bygningen som i henhold til NVE sin karttjeneste Atlas er angitt som 
aktsomhetsområde for flom og skred. Det at eiendommen ligger i et aktsomhetsområde innebærer at det 
er en potensiell fare. For å konstatere sikker byggegrunn må det derfor avklares om det er en reell fare. 
 
2 
 
Det er tiltakshaver som har ansvaret for å dokumentere sikkerheten. Dette kan gjøres ved at sikkerheten 
avklares av en fagkyndig. Kommunen viser for øvrig til NVE sine veiledere for utredning av naturfare: 
https://www.nve.no/.  
 
Om midlertidig bolig til flyktninger  
Dere anser det som en svikt i det kommunale systemet at byggesak ikke har mottatt en henvendelse fra 
offentlig myndighet om behov for bruk av bygningen som midlertidig bolig for flyktninger.  
 
Kommunen har i vedtak med dato 27.02.2023, i medhold plan- og bygningsloven § 20-9, avslått 
tiltakshavers anmodning om midlertidig bruksendring av bygningen for å huse fordrevne fra Ukraina. 
Avslaget er blant annet begrunnet ved at det ikke foreligger en anmodning fra offentlig myndighet.  
 
Unntaksbestemmelsen i pbl. § 20-9 legger opp til at nødvendigheten av unntak skal vurderes av offentlig 
myndighet. Det fremgår av deres brev at flyktningstjenesten i kommunen har vært på befaring på 
eiendommen. Det er også vår oppfatning at tiltakshaver har vært i dialog med flyktningstjenesten om bruk 
av eiendommen til å hus flyktninger, og at flyktningtjenesten er kjent med tiltakshavers anmodning om 
midlertidig unntak for bruksendring. Ettersom det ikke er rettet en anmodning fra flyktningstjenesten til 
byggesak angående midlertidig unntak, så forstår vi dette slik at det per nå ikke anses nødvendig å 
benytte den aktuelle boligen til å huse flyktninger. Vi kan derfor ikke se at avslag på anmodning om 
midlertidig unntak skyldes svikt i kommunens system.  
 
Om godkjenning av vanntåkeanlegg og heis 
Dere spør om kommunen har villedet Haukland ved å godkjenne vanntåkeanlegg og heis, og hvorfor 
kommunen har godkjent dette dersom kommunen mener at bygningen kun er en tønnefabrikk.  
 
Det er kommunens oppfatning at godkjennelse av vanntåkeanlegg og heis er gitt som ledd i en prosess 
for å få godkjent bygningen til bruk som overnattingssted. Godkjennelse for bruksendring til 
overnattingssted er imidlertid avhengig av flere forhold, slik som hensyn til støy, parkering, 
naboeiendommer og naturfare. Dette fremgår av både foregående og etterfølgende saksgang, etter 
godkjenning av vanntåkeanlegg og heis. Kommunen har i tillegg gjort det uttrykkelig klart i vedtak om 
godkjenning av vanntåkeanlegg og heis, at tillatelsen ikke innebærer en godkjenning av bruksendring til 
overnattingssted. Som kommunen har påpekt tidligere, så er det tiltakshaver som bærer risikoen ved å 
gjennomføre disse tiltakene før det er gitt godkjenning til bruksendring.  
 
Om innspill til kommuneplanens arealdel 
Dere ber om svar på om det er mulig å gi innspill om formålsendring i forbindelse høring og offentlig 
ettersyn, da det trolig foreligger krav om konsekvensutredning.  
 
Forslag til kommuneplanens arealdel ble vedtatt lagt ut til offentlig ettersyn i seks uker, med innspillsfrist 
satt til 08. juni, 2023. Eventuelt innspill kan sendes til Tromsø kommune. Hvordan et eventuelt innspill 
behandles kan ikke administrasjonen forskuttere på daværende tidspunkt.  
 
 
 
Med hilsen 
 
Jacqueline Randles 
Anne-Marte Tøgersen 
Seksjonsleder byutvikling 
Rådgiver 
Seksjon for byutvikling, Byggesak 
 
 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
Vedlegg: 
Kommentarer til kommunens referat fra møte den 31032023 
Bilag 1 Ombygging 1985 
3 
 
Bilag 2 Bruksendring 19101988 
Bilag 3, brev 10.04.2018 
 
 
 
