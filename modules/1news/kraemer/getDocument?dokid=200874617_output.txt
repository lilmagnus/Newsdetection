From:                                 Jacqueline Randles
Sent:                                  Sun, 21 Nov 2021 11:51:55 +0000
To:                                      Kristoffer Helgesen Grud
Subject:                             VS: Tilbakemelding til Kræmer i forbindelse med reguleringsplan 1929
Hei Kristoffer, 
 
Kan du sørge for at denne eposten er arkivert på riktig sak? 
 
Takk 
 
Med vennlig hilsen
Jacqueline Randles
Seksjonsleder for byutvikling
Seksjon for byutvikling, adm.
Tlf: | 93446731
Jacqueline.Randles@tromso.kommune.no
 
All e-post til Tromsø kommune behandles i samsvar med offentlighetsloven, hvilket medfører at innholdet kan bli offentliggjort.
Fra: Jacqueline Randles <Jacqueline.Randles@tromso.kommune.no> 
Sendt: torsdag 18. november 2021 14:45
Til: Petter Daae <petter.daae@kramer.no>
Kopi: Mette Mohåg <mette.mohag@tromso.kommune.no>; Anne-Marte Tøgersen <Anne-
Marte.Togersen@tromso.kommune.no>; Marianne Knapp <marianne.knapp@tromso.kommune.no>; 
Rigmor Tonstad <Rigmor.Tonstad@tromso.kommune.no>; Stig Tore Johnsen 
<stig.t.johnsen@tromso.kommune.no>
Emne: Tilbakemelding til Kræmer i forbindelse med reguleringsplan 1929
 
Hei Petter, 
Takk for fin samtale tidligere denne uka.  
Administrasjonen ønsker å beklage forsinkelse med svaret til reguleringsprosessen for plan 1929. 
Denne saken er meget komplisert, og omfatter flere prosesser som krever god samordning for å sikre et 
best mulig resultat for både dere og Tromsøs befolkning. 
Byggesak 
I saksbehandlingen av Alfon B og C ble det gitt dispensasjon fra krav i KDP Stakkevollvegen (KDP) om 
opparbeidelse av strøkslekeplass. Som vilkår for dispensasjonen ble det stilt krav om å starte prosess 
med ny reguleringsplan, som skulle ta opp problemstillingen om strøkslek. Denne dispensasjonen ble 
også behandlet i ny igangsettingstillatelse for Alfon A, hvor dispensasjonen ble gjort midlertidig med 
gyldighet til 31.12.2022. Arbeidet med ny reguleringsplan ble igangsatt i september 2020.
Detaljreguleringsplan 1929 
Etter en grundig gjennomgang ser vi at løsningen for strøkslek, som har blitt drøftet mellom 
forslagsstilleren og byplan i oppstartsmøtet, klart er i strid med bestemmelsene om strøkslek i både 
gjeldende KDP, og gjeldende Kommuneplanens arealdel (2017). Dette fordi KDP åpner for opparbeidelse 
av 6 daa strøkslek på egen eiendom, og ikke deler av 6 daa. Kvalitetskravene til strøkslek oppgitt i KPA er 
heller ikke ivaretatt på en tilstrekkelig god måte. 
Administrasjonen ser også at rekkefølgekrav til opparbeidelse av strøkslek i både forslag til ny plan 1929 
og gjeldende plan 1624 skyves til siste byggetrinn, og legges på arealer som forutsettes benyttet til 
anleggsvei knyttet til omfattende byggearbeid. Dette vil medføre at interessene til beboere, særlig barn 
og unge, i Alfon A, B og C ikke blir ivaretatt ved at det ikke sikres tilstrekkelig strøkslek før hele 
utbyggingsområdet ferdigstilles. 
Planmyndigheten har en tydelig rolle i å sikre bokvalitet for fremtidige beboere fra den dagen man tar i 
bruk en ny bolig. Administrasjonen har i løpet av prosessen søkt å imøtekomme Kræmers situasjon, men 
innser at vi vanskelig kan gå videre med en detaljreguleringsløsning som innebærer at etablering av 
strøkslekeplass skyves langt frem i tid, og knyttes til et byggetrinn som det per dags dato ikke er planer 
om å realisere.
Som en konsekvens av dette konkluderer administrasjonen med at planen må, i tråd med 
bestemmelsene i KDP Stakkevollvegen løse strøkslek med 6 daa sammenhengende i reguleringsplanen 
1624/1929, eller innenfor Friområde o_GP (ESSO tomta). Kvalitetskravene stilt i KPA til strøkslek må også 
ivaretas, samt at barn og unges interesser ivaretas i tråd med departementets nye veileder for barn og 
unge i plan og byggesak (2021). 
Ny revisjon av KDP Stakkevollvegen 
Administrasjonen innser at forsøk på løsningen for strøkslek i KDP ikke er spesielt gunstig for området 
som helhet, og kan føre til en uønsket situasjon for både utbyggere og samfunnet.  
Derfor vurderer administrasjonen en begrenset revisjon av Kommunedelplan for Stakkevollvegen der 
strøkslek og realisering av uterom for hele østsiden av Stakkevollvegen blir hovedtemaet. 
Administrasjonen legger opp til en forankring av kravene til uteoppholdsareal i det pågående arbeidet 
med revisjon av kommuneplanens arealdel. 
Videre arbeid 
Vi anbefaler dere å stille reguleringsarbeidet knyttet til plan 1929 i bero frem til en revisjon av 
kommunedelplan 0253 er gjennomført og vedtatt, eller at man klarer å løse strøksløk i tråd med 
gjeldende, overordnete planer.  Alternativt kan dere be om at saken legges frem for KOBY for vurdering 
om planforslaget skal sendes på høring og legges ut til offentlig ettersyn. 
Administrasjonen vil da fremme saken med negativ innstilling ettersom kvalitetskravene i KPA ikke er 
godt nok ivaretatt i det fremlagte planforslaget, og at krav til 6 dekar av strøkslek ikke er løst 
sammenhengende slik det kreves i KDP. Vi ser det som en mulighet at 6 dekar av strøkslek kan løses 
sammenhengende innenfor plan 1929. Dette kan realiseres som en kvalitet for alle byggetrinn, og ikke 
bare etter realisering av siste trinn. 
Administrasjonen vil ila kort tid kalle inn til et informasjonsmøte sammen med grunneierne langs 
østsiden av Stakkevollvegen for å diskutere fremtidig arbeid med en revisjon av Kommunedelplan for 
Stakkevollvegen Byutviklingsområde. 
Spørsmål bes rettet til seksjonsleder for Byutvikling, Jacqueline Randles. 
 
Med vennlig hilsen
Jacqueline Randles
Seksjonsleder for byutvikling
Seksjon for byutvikling, adm.
Tlf: | 93446731
Jacqueline.Randles@tromso.kommune.no
 
All e-post til Tromsø kommune behandles i samsvar med offentlighetsloven, hvilket medfører at innholdet kan bli offentliggjort. 
