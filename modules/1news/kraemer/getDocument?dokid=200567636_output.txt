 
 
 
 
 
 
 
 
 
 
 
 
 
 
E-postadresse: 
fmtfpost@fylkesmannen.no 
Sikker melding: 
www.fylkesmannen.no/melding 
 
Postadresse: 
Postboks 700 
9815 Vadsø 
 
Besøksadresse: 
Strandvegen 13, Tromsø 
Damsveien 1, Vadsø 
 
Telefon: 78 95 03 00 
www.fylkesmannen.no/tf 
 
Org.nr. 967 311 014 
 
 
Vår dato: 
 
Vår ref: 
 
 11.12.2020 
 
2020/10908 
 
 
 
 
 
 
 
Deres dato: 
 
Deres ref: 
 
  
 
 
 
 
 
 Saksbehandler, innvalgstelefon 
 Gaute Sletteland, 77 64 21 58 
  
 
 
 
 
ASPLAN VIAK AS AVD TROMSØ v/Sigrid Rasmussen 
Kirkegata 4 
9008 TROMSØ 
 
 
  
 
Innspill til varsel om detaljregulering - Plan 1929, Tromsø kommune 
 
Fylkesmannen viser til varsel om oppstart av detaljregulering av plan 1929 – Kræmer 
brygge Nordøst, Tromsø kommune.  
 
Intensjonen med planen er å etablere en mer variert, tett og urban struktur enn gjeldende 
reguleringsplan legger opp til, plan 1624 av 19.06.13. Planinitiativet må sees i sammenheng 
med nylig vedtatt kommunedelplan for Stakkevollvegen, plan 0253 av 25.04.19. 
 
Utbygging i henhold til reguleringsplan 1624 er delvis gjennomført. Hva gjelder 
boligutbyggingen langs sjøen er det såkalte «Alfon A»-bygget alt oppført, det er videre gitt 
rammetillatelse for «Alfon B» og «Alfon C». Av planinitiativet fremkommer det at man 
ønsker å endre bebyggelsesstrukturen for boligbygg hva gjelder plassering og høyde, 
grøntområder, parkering og adkomst. Det legges opp til fortetting og flere boenheter enn 
hva tilfellet er i plan 1624. Det legges videre opp til at det skal etableres en kanal inn til 
eksisterende kontorbygg for Statens vegvesen som vil dele det opprinnelige planområdet i 
to, samtidig som det etableres en tett kontakt med vannet. Det skal etableres bro over 
kanalen som kan benyttes av de som beveger seg langs strandpromenaden, og som vil 
forbinde utbyggingsområdene. 
 
 
Faglige råd og innspill 
Fylkesmannen viser til referat fra oppstartsmøte datert 09.09.20 og beskrivelsen av de 
temaene som blir berørt og de utredninger som er nødvendige i det videre planarbeidet. 
Fylkesmannen forventer å finne disse temaer videre utredet og drøftet i planforslaget.  
I tillegg ønsker Fylkesmannen å fremheve følgende temaer som viktige for det videre 
planarbeidet: 
 
 
 
 
Side: 2/4 
Forholdet til overordnet plan 
I referatet fra oppstartsmøtet fremhever kommunen at en sentral utfordring med 
planarbeidet blir å sette området inn i en større fremtidig sammenheng, samtidig som 
detaljreguleringen skal fungere som et første byggetrinn. I likhet med kommunen anser 
også Fylkesmannen dette å være en sentral utfordring ved planarbeidet. 
 
Planen er et delprosjekt i det større prosjektet med å utvikle Stakkevollveien som 
byutviklingsområde med boliger og urbane byrom, og intensjonene i overordnet planverk 
blir en viktig premissleverandør for planarbeidet. 
 
Fra plan 0253 punkt 1.2 hitsettes følgende: 
«Intensjonen for «Midtbyen» er å realisere et bydelssenter. Detaljreguleringsplaner for ulike 
delfelt skal sørge for utvikling av et helhetlig bydelssenter for alle. Eiendommene i «Midtbyen» 
transformeres gjennom detaljreguleringer med hensyn til eiendommens størrelser og 
eksisterende virksomheter. Rekkefølgekrav tilknyttet detaljreguleringer her vil sørge for at 
intensjonene i kommunedelplanen følges, og at gjennomgående interngate med nærhet og sikt til 
havet sikres gjennom hele planområdet til kommunedelplanen» 
 
Fylkesmannen forutsetter at intensjonene i kommunedelplanen lojalt følges opp i 
detaljreguleringen.  
 
Vi vil i denne sammenheng påpeke at forutsetningen i kommunedelplanen oppfattes å 
være at friområde o_GP (ESSO-tomten) skal være regulert og opparbeidet før det gis 
igangsettingstillatelse for etablering av boliger, eventuelt at kravet til strøkslek løses 
innenfor de respektive detaljreguleringer. Det fremkommer likevel av bestemmelsene at 
«friområdene kan opparbeides trinnvis dersom: - reguleringsplanen omfatter hele friområdet, - 
hvert trinn i utbyggingen ivaretar og sikrer sammenhengende forbindelser, - opparbeidet 
friområde i første trinn er minst 3 da. - rekkefølgebestemmelsene sikrer opparbeiding av 
resterende friområde» 
 
Barn og unge 
Barn og unge er satsingsområde for fylkesmannen i Troms og Finnmark. Vi er derfor særlig 
opptatte av at barn og unge skal få delta og bli hørt i planprosesser, jf. de statlige 
planretningslinjene for barn og unge i planleggingen. Dette er et hensyn som etter 
Fylkesmannens mening gjør seg gjeldende med styrke i en sak som dette hvor det legges 
opp til økt boligutbygging, og hvor Fylkesmannen oppfatter at forutsetningene for strøkslek 
endres fra plan 1624. 
 
Utgraving, mudring og utfylling i sjø  
Før slike tiltak iverksettes må det undersøkes om sjøbunnen som berøres er forurenset. 
Dersom dette er tilfelle, er det fare for at forurensningen på sjøbunnen virvles opp og 
miljøgifter spres. I tillegg vil utfylling som regel medføre fare for spredning av 
plastforurensning i sjøen, da sprengstein brukt i utfyllinger vanligvis inneholder en viss 
 
 
Side: 3/4 
mengde plastavfall fra sprengledninger og andre sprengningselementer. Fylkesmannen 
minner om at utgraving, mudring og utfylling i sjø krever tillatelse fra Fylkesmannen.  
Hvis mudring og utfylling er aktuelt som en del av planforslaget, ber Fylkesmannen om at 
det blir tatt hensyn til mulig forurensing av sjøbunn og plastforurensning i utfyllingsmasser 
i det videre arbeidet med planen. 
 
Klimaendringer og havnivåstigning 
Det fremkommer av planinitiativet at eksisterende boligbygg, og boligbygg det er gitt 
rammetillatelse for, begynner på kote 3,38 ihht til NN2000, og at for å oppnå 
sammenhengende kvaliteter må også ny bebyggelse ligge på denne koten. Dette er 0,12 
meter under den anbefalte minimumskvoten i KPA. 
 
Det fremkommer av planinitiativet at dette er et tema som vil bli adressert i ROS og at 
mulige avbøtende tiltak vil bli konkretisert i plan. 
 
Fylkesmannen vil i denne forbindelse vise til veilederen «Havnivåstigning og stormflo» utgitt 
av DSB, som sier at ROS-analysen i reguleringsplaner «skal avdekke reell fare for skade ved 
havnivåstigning, stormflo og ev. bølgepåvirkning». Videre «må sikkerhetskravene i TEK17 ligge til 
grunn for kommunens vurderinger» i reguleringsplaner. Vi ber om at plandokumentene 
omtaler disse forventede klimaendringene, og at det tas høyde for dem i planleggingen. 
Det må klargjøres om det er nødvendig med avbøtende tiltak for å redusere farene ved 
havnivåstigning og stormflo. Aktuelle avbøtende tiltak kan være byggegrense mot sjø, eller 
bestemmelser som krever en bestemt utforming av bygninger, f.eks. bygging på påler.  
 
På grunn av økt fare for ekstremvær med store, lokale nedbørsmengder, anbefaler vi at 
kommunen i planarbeidet særskilt vurderer overvannshåndteringen. 
 
Nullvekstmålet 
Nullvekstmålet er forankret i Statlige planretningslinjer for samordnet bolig-, areal- og 
transportplanlegging. I henhold til klimaforliket er det et mål at veksten i 
persontransporten i storbyområdene skal tas med kollektivtransport, sykkel og gange.  
Dette innebærer at nullvekstmålet gjelder som nasjonalt mål for de ni største byområdene, 
herunder Tromsø. Revidert nullvekstmål ble fastsatt av regjeringen sommeren 2020: I 
byområdene skal klimagassutslipp, kø, luftforurensning og støy reduseres gjennom effektiv 
arealbruk og ved at veksten i persontransporten tas med kollektivtransport, sykling og 
gange.  https://www.regjeringen.no/no/aktuelt/videreutviklet-nullvekstmal-
fastsatt/id2705422/. 
 
Fylkesmannen registrerer at Kræmer brygge gjennom sin plassering nært sentrum og 
sentrumsfunksjoner, og sin nærhet til Stakkevollvegen og nåværende og fremtidig 
kollektivtilbud her, har et meget godt utgangspunkt for fortetting og utbygging som er 
forenelig med nullvekstmålet. 
 
Fylkesmannen forventer likevel å finne en konkretisering og vurdering av planens virkning 
på nullvekstmålet i den videre planprosessen. Det vises for øvrig til kommunens 
 
 
Side: 4/4 
saksnummer 20/17149, hvor nullvekstmålets rolle i arealplanleggingen er tema i 
korrespondanse mellom Fylkesmannen og kommunen. 
 
Boligpolitikk 
Det er et uttalt nasjonalt mål at alle skal bo trygt og godt. Samtidig er det et mål å utjevne 
sosiale helseforskjeller ved å hindre segregering. Vi ber Tromsø kommune vurdere å gi en 
bestemmelse etter plan- og bygningslovens §12-7 punkt 5, og stille størrelses- og 
funksjonskrav til et bestemt antall boliger i planområdet. 
 
Samordning og planforum 
Planen skal behandles etter rutine for «Samordning av statlige innsigelser til kommunale 
planer etter plan- og bygningsloven» hvor Fylkesmannen skal samordne eventuelle 
innsigelser fra regionale statsetater og ev. avskjære innsigelser. I oppstartsfasen vil alle 
statsetater avgi sine innspill direkte til tiltakshaver. I høringsfasen vil uttalelser som kun 
inneholder merknader sendes direkte til kommunen. Uttalelser med innsigelser skal gå til 
Fylkesmannen som avgir en samordnet uttalelse, ev. avskjærer en innsigelse, jf. vårt brev til 
kommunene datert den 09.01.19.  
 
Oversending av planforslag i SOSI-format før høring  
Vi ber om at plankartet sendes som SOSI-fil og PDF-utskrift til Kartverket på e-post 
planTRF@kartverket.no før høring. Kartverket vil utføre en teknisk kontroll av planen og 
melde eventuelle rettingsbehov. Kontrollen bør skje før høring, slik at eventuelle feil og 
mangler er rettet opp før plankartet sendes ut på høring. Den digitale planen lagres i en 
regional høringsdatabase som de statlige og regionale høringsinstansene benytter i sin 
saksbehandling. Dette forenkler saksbehandlingen og gir raskere og bedre 
høringsuttalelser.  
 
Fylkesmannen ser fram til videre kontakt med kommunene og forslagsstiller i arbeidet med 
reguleringsplanen. Vi er tilgjengelige for spørsmål og drøftinger om det er behov for det. 
Ved skriftlige henvendelser, vennligst oppgi saksnummeret, jf. vår ref. 
 
 
Med hilsen 
 
Oddvar Brenna 
fagkoordinator for areal 
 
 
 
Gaute Sletteland 
seniorrådgiver 
 
Dokumentet er elektronisk godkjent 
 
 
 
 
Kopi til: 
SAMEDIGGI / SAMETINGET 
Ávjovárgeaidnu 50 9730 KARASJOK 
TROMS OG FINNMARK FYLKESKOMMUNE Postboks 701 
9815 VADSØ 
TROMSØ KOMMUNE 
Postboks 6900 
9299 TROMSØ 
