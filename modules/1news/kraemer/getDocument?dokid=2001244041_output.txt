 
 
E-post: nve@nve.no, Postboks 5091, Majorstuen, 0301 OSLO, Telefon: 22 95 95 95, Internett: www.nve.no 
Org.nr.: NO 970 205 039 MVA Bankkonto: 7694 05 08971 
 
  
TROMSØ KOMMUNE 
Postboks 6900 
9299 TROMSØ 
 
 
Vår dato: 02.01.2023 
Vår ref.: 202221655-2  Oppgis ved henvendelse 
Saksbehandler: Eva Forsgren,  
22959616, efor@nve.no 
Deres ref.: PLAN-20/00955-42 
 
   
NVEs uttalelse - Offentlig ettersyn - Detaljreguleringsplan for 
Kræmer Brygge nordøst, planID 1929 - Tromsø kommune 
 
Vi viser til brev fra Tromsø kommune, datert 18.11.2022.  Saken gjelder offentlig ettersyn 
av detaljreguleringsplan for Kræmer brygge. Formålet med planen er å legge til rette for 
nytt boligområde på utfylling i sjø.  
Om NVE 
Norges vassdrags- og energidirektorat (NVE) er nasjonal sektormyndighet med 
innsigelseskompetanse innenfor saksområdene flom-, erosjons- og skredfare, allmenne 
interesser knyttet til vassdrag og grunnvann, og anlegg for energiproduksjon og framføring 
av elektrisk kraft. NVE har også ansvar for å bistå kommunene med å forebygge skader fra 
overvann gjennom kunnskap om avrenning i tettbygde strøk (urbanhydrologi). NVE gir råd 
og veiledning om hvordan nasjonale og vesentlige regionale interesser innen disse 
saksområdene skal tas hensyn til ved utarbeiding av arealplaner etter plan- og 
bygningsloven (pbl). 
 
NVEs uttalelse 
Det er foretatt en rekke grunnundersøkelser i området over tid. I forbindelse med denne 
planen er det bl.a. foretatt en geoteknisk vurdering av byggbarhet for området, av 
Multiconsult (711607-RIG—NOT-011), datert 02.09.2022 samt en sammenstilling av 
geotekniske grunnundersøkelser og geoteknisk vurderinger/prosjekteringer 
(711607‐RIG‐RAP‐006).  
Det er påvist et tynt lag av sprøbruddmateriale i området, og Multiconsult utelukker ikke 
lokale lommer av kvikkleire. Det er i hovedsak begrenset dybde til berg, og tynne lag av 
sprøbruddmateriale.  
 
NVEs faglige råd 
Det er utfordrende å vurdere om sikkerheten i henhold til kravene i TEK17 kap. 7 er 
ivaretatt for en slik kompleks plan med mange vedlagte geotekniske dokumenter.  
 
2 
 
Det er alltid ønskelig at geotekniske rapporter er tydelige på at kravene i TEK17 er ivaretatt 
for det aktuelle planområdet.  
For denne planen anbefaler vi at: 
• 
Kommunen ber Multiconsult bekrefte at beliggenhet og egenskapene til 
sprøbruddmaterialet gjør at det ikke er relevant å avgrense og utrede en 
kvikkleiresone iht. NVE 1/2019 i forbindelse med reguleringsplan. 
 
• 
Rapporten beskriver at det er nødvendig med oppstøttingstiltak og at det skal 
gjøres mudring og fylling i sjø i et område hvor det tidligere har vært lokale 
grunnbrudd under utfylling. Kommunen bør vurdere å plassere byggesaken i 
Tiltaksklasse 3, slik at det blir gjort en utvidet faglig kontroll av den geotekniske 
prosjekteringen og at det blir gjort nødvendig oppfølging i anleggsfasen. 
 
• 
Kommentar til planbestemmelsene, fellesbestemmelsene 1h): 
«Prosjektering iht. NVE 2019-1» er ikke riktig, ettersom kvikkleireveilederen ikke er 
en prosjekteringsstandard. Geoteknisk prosjektering gjøres iht. metoder og 
sikkerhetskrav i Eurokode 7. 
Vi minner om at eventuelle fareområder skal avmerkes som hensynssone (pbl § 12-6) med 
tilhørende bestemmelser (pbl § 12-7) i plankartet. Eventuelle nødvendige 
risikoreduserende tiltak (sikringstiltak) skal være beskrevet. 
 
Ytterligere informasjon  
Dere finner mye informasjon på våre nettsider om arealplanlegging, 
https://www.nve.no/arealplanlegging/. Vår uttalelse i saken er nødvendigvis ikke 
uttømmende. For å få en fullstendig oversikt viser vi til Kartbasert veileder for 
reguleringsplan som leder dere gjennom alle våre fagområder, og gir dere verktøy og 
innspill til hvordan våre tema skal ivaretas i reguleringsplanen. Dersom dere har spørsmål, 
eller det er noe i uttalelsen her som er uklart, kan dere ta kontakt pr. telefon eller e-post. 
 
Kommunens ansvar 
NVE minner om at det er kommunen som har ansvaret for at det blir tatt nødvendig 
hensyn til flom- og skredfare, overvann, vassdrag og energianlegg i arealplaner, 
byggetillatelser og dispensasjoner. Dette gjelder uavhengig av om NVE har gitt råd, 
uttalelse, eller innsigelse til saken. 
Med hilsen 
 
Øyvind Leirset 
Seksjonssjef 
Eva Forsgren 
Senioringeniør 
 
Dokumentet blir sendt uten underskrift. Det er godkjent etter interne rutiner. 
 
 
3 
 
Mottakere:TROMSØ KOMMUNE  
Kopimottakere: STATSFORVALTEREN I TROMS OG FINNMARK 
 
 
 
 
 
 
 
 
 
 
 
