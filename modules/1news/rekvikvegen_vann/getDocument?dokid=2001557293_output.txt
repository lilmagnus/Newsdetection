 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
Referat fra forhåndskonferanse 
 
 
 
Til stede: 
Norconsult AS og Tromsø kommune 
Vår ref. 
BYGG-23/01846-3 
Dato 
15.12.2023 
 
91/2 Rekvikvegen 197 - Referat fra forhåndskonferanse 
Eiendom (gnr/bnr/fnr/snr): 
 91 / 2 / 0 / 0  
 
Tiltakshaver: 
 Tromsø kommune seksjon for Vann og avløp 
 
Byggested: 
 Rekvikvegen 197 
 
Anmodningen gjelder: 
 Avklaring rundt dispensasjon og saksbehandling 
 
Byggeprosjekt: 
Tromvik vannverk 
Dokumentasjon mottatt: 
10.10.2023 og 01.12.2023 
Dato for forhåndskonferanse: 
14.12.2023 
 
 
Forhåndskonferansen holdes på Microsoft Teams.  
 
Til stede: 
Tiltakshaver:  
 
Ingrid Ann Berg fra seksjon for vann og avløp 
Tiltakshaver: 
 
Rune Lejon fra seksjon for vann og avløp 
Tiltakshaver: 
 
Maylén Larsen fra seksjon for vann og avløp 
Innsender: 
 
Marit Kure fra Norconsult 
Innsender: 
 
Trond Vestjord fra Norconsult 
Byggesak:  
 
Marianne Melbye, saksbehandler 
Byggesak: 
 
Bettina Elise Haug, saksbehandler 
 
Beskrivelse: 
Norconsult er engasjert av Tromsø kommune for å lage skisse/forprosjekt for overtakelse av det private 
vannverket Tromvik vannverk. I den forbindelse er det avdekket behov for å bygge nytt 
vannbehandlingsanlegg. Eksisterende vannverk har et bygg og et høydebasseng som er i drift. 
Norconsult sin anbefaling til seksjon for vann og avløp er at det bygges nytt anlegg som plasseres høyere 
opp i området av diverse tekniske grunner. Det er da et område som ble brukt som grustak rundt 1980 og 
er derfor allerede utgravd, det er dermed godt egnet til dette formålet. Det er et akutt behov for å få 
etablert et nytt vannbehandlingsanlegg, da eksisterende vannverk er i så dårlig stand at innbyggerne i 
Tromvik stadig får ubehandlet vann med kokevarsel. Det er lite brukerinteresser som kommer i konflikt 
med tiltaket. Grunneier er informert om tiltaket. Det er ikke planlagt store inngrep i området eller i uberørt 
natur.  
 
 
2 
 
 
 
 
Området som nytt vannbehandlingsanlegg tenkes etablert er i et uregulert område der kommuneplanen 
gjelder. Eiendommen er i kommuneplanen regulert til landbruks, natur, friområde og reindrifts – formål. 
 
Innsendte spørsmål: 
Tiltakshaver og innsender ønsker å få avklart om det er sannsynlig og mulig å få dispensasjon fra 
kommuneplanen ved utgangspunkt i foreliggende informasjon om bakgrunnen for tiltaket og inngrepets 
omfang i LNFR-området. Det ønskes også å få avklart saksbehandlingstid, og om det er mulig å få 
prioritert søknaden på grunn av at drikkevannshensyn er kritisk. Det er også stilt spørsmål til 
intensjonsavtale med grunneier om erverv av nødvendig areal til høydebasseng/vannbehandlingsanlegg 
og tilhørende adkomstløsning ved søknad om dispensasjon. 
 
Plansituasjon: 
Eiendommen omfattes av en arealplan. Som hovedregel vil den nyeste planen gå foran de eldre planene, 
med mindre annet er bestemt i planbestemmelsene. 
 
Kommuneplanens arealdel Plan ID 0142 ble vedtatt av kommunestyret 19.03.2017. Planen kan leses i 
sin helhet her: https://webhotel3.gisline.no/Webplan_5401/gl_planarkiv.aspx?planid=0142 Vi viser 
spesielt til bestemmelser om landbruks-, natur- og friluftsformål samt reindrift i kapittel 16. Området ligger 
i et område hvor det er inntegnet en byggegrense mot vassdrag. Det skraverte feltet i kartet er en 
sikringssone for nedslagsfelt for drikkevannhensyn. Se bestemmelser for dette i kommuneplanen kapittel 
18.1.   
 
 
3 
 
Dispensasjon og plankrav: 
Vi viser til plan- og bygningsloven § 12-1 som fastsetter at det kreves reguleringsplan for større bygge- og 
anleggstiltak og andre tiltak som vil gi vesentlige virkninger for miljø og samfunn. I dette tilfellet er tiltaket i 
strid med LNFR-formålet, og burde i utgangspunktet løses gjennom en reguleringsplanprosess. 
Kommunen gjør derfor oppmerksom på denne bestemmelsen dersom det viser seg at vilkårene for å gi 
dispensasjon ikke er oppfylt. På bakgrunn av dette er overnevnte tiltak noe vi anbefaler at reguleres 
gjennom en planprosess. Dette fordi det er et helt nytt vannbehandlingsanlegg, og det bør 
konsekvensutredes og høres hos diverse berørte parter. 
 
Som nevnt over vil tiltaket være avhengig av dispensasjon fra LNFR-formålet i kommuneplanen. Videre 
kan tiltaket være avhengig av dispensasjon fra byggegrense mot vassdrag dersom det etableres tiltak 
nærmere enn 50 meter fra vassdrag. Disse byggegrensene er tegnet inn i kommunekart, se utklipp 
under.  
 
Tiltaket kan også være avhengig av dispensasjon fra byggegrense mot kommunal veg. Etter dagens 
veglov skal det ikke etableres tiltak nærmere enn 15 meter fra vegens midtlinje. Dersom plasseringen av 
anlegg, bygning eller andre synlige tiltak kommer i strid med denne bestemmelsen vil det måtte søkes om 
dispensasjon fra byggegrense mot veg etter veglova også. Vannledninger under bakken, som ikke 
genererer synlige arr i grunnen trenger ikke å være avhengig av dispensasjon. Det foreligger en 
tolkningsuttalelse fra departementet datert 10.06.2015 som støtter opp dette.   
 
 
 
Kommunens adgang til å gi dispensasjon fra plan- og bygningsloven, forskrifter og gjeldende arealplaner 
reguleres av plan- og bygningslovens § 19-2: 
 
 
4 
 
 
 
Dersom en ønsker å søke om dispensasjon, er det søker som skal gi tilstrekkelig argumentasjon for at 
lovens krav er oppfylt. 
 
Søknadsplikt og ansvarsrett: 
Tiltaket er søknadspliktig med krav om ansvarlig foretak, jf. plan- og bygningsloven § 20-3, jf. § 20-2.  
 
Dersom det skal etableres avkjørsel er dette også søknadspliktig. 
 
Kommunens svar på innsendte spørsmål: 
Kommunen kan ikke forhåndsuttale om vi kan gi dispensasjon eller ikke. I dette tilfelle må søknaden på 
høring til berørte sektormyndigheter, og dette kan være avgjørende for om vi gir dispensasjon eller ikke. 
Dersom sektormyndigheter er negativ til tiltak, går kommunen sjelden imot deres vurderinger. 
 
Angående saksbehandlingstiden er dette noe som vi heller ikke kan si noe konkret om. 
Saksbehandlingsfristen for en sak som dette er 12 uker pluss 4 uker på høring fra søknaden er komplett. 
Dersom saken skal bli prioritert må dette avklares med enhetsleder når søknaden er innsendt, men som 
dere redegjør for er drikkevannhensyn kritisk og dette vil være argumenter som kan brukes for å få saken 
prioritert.  
 
Når det kommer til privatrettslige avtaler er ikke dette noe kommunen tar stilling til. Vi legger til grunn at 
tiltakshaver har de privatrettslige avtalene på plass før søknad sendes inn, med mindre det er åpenbart 
for oss at tiltakshaver ikke har de privatrettslige forholdene til å utføre tiltak.  
 
Andre forhold som dukket opp under møte: 
Det ble stilt spørsmål om konsesjonsloven og om dette var en vei å gå. Dersom det gis konsesjon vil man 
kunne unnta søknadsplikt for aktuelle tiltak. Arealplaner og arealformål gjelder uavhengig av om tiltak 
unntas. En konsesjon vil normalt unnta et konkret tiltak fra søknadsplikt, men arealplaner og arealformål 
gjelder og skal følges. Dette vil si at det fortsatt må søkes dispensasjon fra arealplan, selv om tiltaket i 
seg selv ikke trenger å søkes om. 
 
Berørte sektormyndigheter: 
Kommunen har en samordningsplikt etter plan- og bygningsloven. Det vil si at kommunen som ledd i 
saksbehandlingen skal sørge for at det foreligger nødvendige tillatelser og avklaringer etter flere andre 
lovverk.  
 
I tilfeller der det kreves dispensasjon, eller det finnes forhold som av ulike årsaker er uavklart etter 
planprosessen, må byggesøknaden sendes på høring. I tilfeller der ansvarlige sektormyndigheter bare 
skal ha saken til uttalelse, har sektormyndighetene 4 ukers frist på å gi sin uttalelse. Disse fire ukene 
kommer i tillegg til kommunens behandlingsfrist. Vi ser allerede behov for å sende en eventuell søknad til 
følgende sektormyndigheter for uttalelse: 
 
Sametinget 
Troms og Finnmark Fylkeskommune 
Statsforvalteren i Troms og Finnmark 
Siida / reinbeitedistrikt 
 
I tilfeller der det kreves vedtak etter annet lovverk, må kommunen vente på slikt vedtak før søknaden kan 
behandles etter Plan- og bygningsloven.  
 
 
 
5 
 
Kommunens merknader: 
Kommunen gjør oppmerksom på at noe av tiltaket ser ut til å plasseres i aktsomhetsområde for flom i 
NVE atlas. Tiltaket er dermed avhengig av en redegjørelse og eventuelle sikringstiltak for dette, jf. plan og 
bygningsloven § 28-1.  
 
Generell informasjon  
Det understrekes at forhåndskonferansen kun er en gjensidig orientering. Den gir ikke den private part  
rettigheter i den senere saksbehandlingen. Naboprotester, uttalelser fra offentlige myndigheter, politiske  
vedtak mv. vil kunne føre til krav om endring av prosjektet, forlenget saksbehandlingstid eller annet. 
 
Gebyr 
Det skal betales gebyr for forhåndskonferanser. Gebyret er fastsatt i gebyrregulativet. 
Faktura sendes tiltakshaver etterskuddsvis. 
 
Pkt. 
Beskrivelse 
Antall 
Enhetspris 
Beløp 
4.1.1 
Forhåndskonferanse 
1 
12 600 
12 600 
SUM 
12 600 
 
Faktura sendes tiltakshaver: 
 
Tromsø kommune v/seksjon for vann og avløp (Ingrid Ann Berg) 
Postboks 6900 
9299 Tromsø 
 
 
 
 
