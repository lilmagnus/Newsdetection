 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
FLØYLIA AS 
Postboks 6154 Stakkevollan 
9291 TROMSØ 
 
   
 
 
Deres ref. 
Vår ref. 
Saksbehandler 
Dato 
   
ULOV-22/01047-1 
Arnt Ronny Jakobsen 
+47 94797168 
20.10.2023 
 
 
18/8 Fløylia boligfelt – Forhåndsvarsel – Pålegg og tvangsmulkt 
Eiendom (gnr/bnr/fnr/snr): 
18 / 8 / 0 / 0  
 
Ansvarlig søker: 
SWECO NORGE AS 
Tiltakshaver: 
FLØYLIA AS 
 
 
Tromsø kommune viser til vedtak med dato 24.03.2022, hvor kommunen avslo søknad om dispensasjon 
fra frisiktsone for plassering av trafostasjon på eiendom 18/8 Fløylia. Trafostasjonen er oppført i strid med 
frisiktsone i reguleringsplan og uten tillatelse fra kommunen, jf. plan- og bygningsloven § 20-2 første ledd 
andre punktum.  
 
Forhåndsvarsel om pålegg om retting og tvangsmulkt  
Dere forhåndsvarsles med dette at kommunen vurderer å gi pålegg om retting av ulovlig tiltak, samt at det 
vurderes å vedta tvangsmulkt dersom retting ikke utføres innen angitt frist. Nærmere begrunnelse for 
forhåndsvarselet følger av redegjørelsen nedenfor.  
 
Bakgrunn for forhåndsvarselet  
Fløylia AS er tiltakshaver for oppført trafostasjon på eiendom 18/8 Fløylia, og er derfor ansvarlig for at  
reglene i plan- og bygningsloven følges. 
 
Oppført trafostasjon anses å være betinget av dispensasjon fra frisiktsone i reguleringsplan og 
byggegrense mot veg, og er oppført uten nødvendig tillatelse fra kommunen.   
 
Rettslig grunnlag for krav om dispensasjon   
Oppføring av trafostasjon er i utgangspunktet fritatt søknadsplikt, jf. byggesaksforskriften (SAK10 § 4-3 
første ledd bokstav c. Iverksetting av tiltak kan likevel bare skje dersom det ikke er i strid med lovens 
bestemmelser med tilhørende forskrifter, kommuneplanens arealdel og reguleringsplan, jf. SAK10 § 4-3 
første ledd første punktum, jf. pbl. § 1-6 andre ledd.  
 
Den aktuelle trafostasjonen er oppført slik at den kommer i strid med inntegnet frisiktsone i 
reguleringsplan. Tiltaket er derfor betinget av dispensasjon fra frisiktsone i reguleringsplan. 
 
Det følger av veglova § 29 andre ledd at byggegrense skal være 15 meter fra kommunal veg, eller 15 
meter fra gang- og sykkelveg, målt fra midtlinjen i henholdsvis kjørebanen eller gang- og sykkelvegen. 
Trafostasjonen er oppført med en avstand på 5,2 meter fra midtlinje i gang- og sykkelfelt. Den er således 
plassert innenfor byggegrense mot veg. Tiltaket er derfor også betinget av dispensasjon fra byggegrense 
mot veg.  
 
2 
 
I reguleringsplan er det inntatt en egen bestemmelse som gjelder plassering av trafostasjon. 
Bestemmelse V bokstav e) lyder:  
 
 
Første setning kan forstår slik at bestemmelsen unntar fra krav om dispensasjonssøknad fra arealformål i 
plan. Kommunen finner imidlertid ikke at bestemmelsen kan påberopes som unntak fra dispensasjon fra 
andre bestemmelser i plan, slik som frisiktlinje og byggegrense. En slik løsning ville i så tilfelle tilsidesette 
viktige forhold som trafikksikkerhet.  
 
 
 
Kommunens vurdering  
Kommunen har avslått søknad om dispensasjon fra frisiktsone i vedtak med dato 24.03.2022. Vedtak om 
avslag er påklaget. Kommunen har vurdert at klagen ikke kan gis medhold og oversendt klagen til 
Statsforvalteren i Troms og Finnmark for endelig avgjørelse. Statsforvalteren har i sin avgjørelse med 
dato 23.09.2022 stadfestet kommunens vedtak om avslag.  
 
Som en følge av at kommunen ikke har innvilget søknad om dispensasjon fra frisiktsone, og at det ikke er 
omsøkt dispensasjon fra byggegrense mot veg, vurderes tiltaket å være oppført uten nødvendig tillatelse.   
  
Kommunens plikt til å forfølge ulovligheter følger av plan- og bygningsloven § 32-1, som har følgende 
ordlyd:  
  
«Kommunen skal forfølge overtredelser av bestemmelser gitt i eller i medhold av denne loven.  
  
Er overtredelsen av mindre betydning, kan kommunen avstå fra å forfølge ulovligheten. 
Beslutning om dette er ikke et enkeltvedtak.»  
  
3 
 
Den klare hovedregelen er at kommunen har plikt til å forfølge overtredelser av plan- og bygningsloven. 
Unntaksbestemmelsen i andre ledd er kun ment å ha et snevert anvendelsesområde. Etter kommunens 
vurdering kan overtredelsen i denne saken ikke anses å være av «mindre betydning». Dette begrunner vi 
med trafostasjonen er plassert i strid med frisiktsone i reguleringsplan og byggegrense mot veg. Vi finner 
derfor ikke at unntaksbestemmelsen i plan- og bygningsloven § 32-1 andre ledd kommer til anvendelse i 
denne saken.  
 
Hvordan unngå tvangsmulkt  
Dersom dere ønsker å unngå tvangsmulkt må det ulovlige forholdet rettes ved fjerning. 
  
Retting  
Rettes det ulovlige forholdet opp innen den angitte fristen så unngås tvangsmulkt. Dette kan gjøres på 
følgende måte:  
 
- 
Trafostasjonen fjernes og flyttes til godkjent plassering.  
   
Fristen for retting vurderes satt til 1. april 2024. 
  
Vi skal underrettes skriftlig med bilder av utført retting når arbeidet er gjort.  
  
Søknad om etterhåndsgodkjenning  
Kommunen har avslått søknad om dispensasjon fra frisiktsone for dagens plassering. Avslaget er 
stadfestet av Statsforvalteren. Muligheten for etterhåndsgodkjenning av dagens plassering anses derfor 
uttømt.  
  
Frist for uttalelse  
Det gis en anledning til å komme med en uttalelse til dette varselet innen tre uker.   
  
Send oss gjerne en redegjørelse dersom dere har opplysninger om saken som vi ikke er kjent med. Det 
er en fordel om det også legges ved dokumentasjon som kan underbygge redegjørelsen.  
  
Etter fristens utløp vil vi vurdere å fatte vedtak om pålegg. Fristen i vedtaket vil være den samme som i 
dette varselet.  
  
Videre saksgang  
Dersom vi ikke mottar nye opplysninger som gir grunnlag for å avslutte saken helt eller delvis, vil det bli 
fattet vedtak i saken etter at fristen for å komme med en uttalelse er utløpt.  
  
Det vil bli gitt samme frist for retting i vedtaket. Dersom det ulovlige forholdet ikke rettes innen de fristene 
som er satt, vil dere bli ilagt tvangsmulkt. Tvangsmulkten vurderes satt til 25 000 kroner som 
engangsmulkt, og løpende døgnmulkt med 2000 kroner inntil pålegget er etterkommet.  
 
Forelegg  
Det vises til plan- og bygningsloven § 32-2 andre ledd andre punktum og gjøres med dette særskilt 
oppmerksom på at et eventuelt pålegg som ikke etterkommes innen fastsatt frist, også vil kunne følges 
opp med forelegg som kan få samme virkning som rettskraftig dom, jf. § 32-6.   
 
 
Med hilsen 
 
Torbjørn Knutsen 
Arnt Ronny Jakobsen 
fagansvarlig, ulovlighetsoppfølging 
rådgiver 
Seksjon for byutvikling, byggesak 
 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
 
4 
 
 
Kopi til: 
SWECO NORGE AS 
  
