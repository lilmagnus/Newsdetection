 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
VESTLANDSHUS TROMSØ AS 
Postboks 513 
9305 FINNSNES 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01278-15 
Tom André Thoresen 
+47 48296169 
27.01.2021 
 
 
23/6/0/0 Innlandsvegen 485 - vedtak med pålegg om retting og tvangsmulkt 
Eiendom (gnr/bnr/fnr/snr): 
23 / 6 / 0 / 0  
 
Annen interessent: 
VESTLANDSHUS AS 
Hjemmelshaver: 
Helge Simonsen 
Hjemmelshaver: 
Signar Johan Bakkeli 
Hjemmelshaver: 
Helen Bakkeli 
Hjemmelshaver: 
Eli-Synnøve Hjort Bjarnar 
Tiltakshaver: 
VESTLANDSHUS TROMSØ AS 
 
 
 
 
Kommunen viser til forhåndsvarsel datert 22. desember 2020. 
 
 
Vedtak 
I medhold av godkjent delegasjonsinstruks fattes følgende vedtak: 
 
1. I medhold av plan- og bygningsloven § 32-3 pålegges Vestlandshus Tromsø AS som tiltakshaver 
å påse at det fremmes en søknad om oppføring av bolig på eiendommen 23/6, Innlandsvegen 
485. Søknaden må inneholde de opplysninger som er nødvendig for at kommunen skal kunne 
realitetsbehandle søknaden, jf. plan- og bygningsloven § 21-2 første ledd andre punktum og 
byggesaksforskriften (SAK10) § 5-4. 
 
2. Frist for gjennomføring av pålegget settes til 15. mars 2021.  
 
3. Dersom fristen ikke overholdes påløper tvangsmulkt. Tvangsmulkten settes til 100 000 kroner 
som en engangsmulkt, og deretter løpende døgnmulkt med 5 000 kroner inntil pålegget er 
gjennomført. 
 
Vedtakets nærmere begrunnelse er gitt i saksutredningen nedenfor. 
 
Den ansvarlige, Vestlandshus Tromsø AS, må selv gi melding til kommunen når pålegget er gjennomført. 
 
Tvangsmulkt ilegges uten ytterligere varsel dersom fristen ikke overholdes. Døgnmulkt beregnes for alle 
ukedager. Faktura sendes etterskuddsvis annenhver uke. 
 
2 
 
Forelegg 
Med henvisning til plan- og bygningsloven § 32-2 andre ledd gjøres særlig oppmerksom på at pålegg som 
ikke etterkommes innen fastsatt frist, også vil kunne følges opp med forelegg som kan få samme virkning 
som rettskraftig dom, jf. plan- og bygningsloven § 32-6. 
 
Klageadgang 
Vedtaket kan påklages til Statsforvalteren i Troms og Finnmark. Klagefristen er tre uker fra vedtaket er 
mottatt. Klagen sendes til Tromsø kommune, Byutvikling, som vurderer saken på ny før den sendes 
videre til Statsforvalteren. Nærmere opplysninger fremgår av vedlagte oppsett. 
 
 
Med hilsen 
 
 
Pål Lyngstad 
Enhetsleder 
Seksjon for Byutvikling, byggesak 
 
Dokumentet er elektronisk godkjent og har ingen signatur 
 
 
Vedlegg: 
23/6/0/0 Innlandsvegen 485 - forhåndsvarsel om pålegg og tvangsmulkt 
NYTTIGE OPPLYSNINGER HVIS DU ØNSKER Å KLAGE PÅ VEDTAK 
 
 
 
Kopi til: 
Helge Simonsen 
VESTLANDSHUS AS 
Signar Johan Bakkeli 
Helen Bakkeli 
Eli-Synnøve Hjort Bjarnar 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
3 
 
SAKSUTREDNING 
Innledning 
Sakens parter forutsettes å være kjent med sakshistorikken, og det gis derfor kun en kort gjengivelse av 
sakens faktum. 
 
Det ble i søknad datert 8. oktober 2014 søkt om tillatelse i ett trinn for oppføring av bolig med tre 
boenheter på eiendommen 23/6. Vestlandshus Tromsø AS ble i søknaden opplyst å være både 
tiltakshaver og ansvarlig søker, samt ansvarlig utførende for hele tiltaket og ansvarlig prosjekterende for 
deler av tiltaket. Søknaden ble godkjent i vedtak datert 17. oktober 2014. 
 
Tiltaket ble gitt midlertidig brukstillatelse i vedtak datert 9. november 2015. Av vedtaket fremgikk det at 
gjenstående arbeider skulle utføres innen 30. november 2015, og at denne fristen ble satt ut fra søkers 
forslag. Det ble søkt om ferdigattest i søknad datert 6. juni 2017, men det ble ikke gitt ferdigattest for 
tiltaket. 
 
I vedtak datert 12. januar 2018 ble Vestlandshus Tromsø AS fratatt sin ansvarsrett som ansvarlig søker, 
prosjekterende og utførende for alle fagområder. Vedtaket ble påklaget, og Fylkesmannen har i vedtak 
datert 13. mai 2019 stadfestet kommunens vedtak hva gjelder tilbaketrekking av ansvarsretten som 
ansvarlig søker og utførende. Den delen av vedtaket som gjelder tilbaketrekking av ansvarsrett som 
ansvarlig prosjekterende ble imidlertid opphevet av Fylkesmannen. 
 
Status på saken er dermed at tiltaket som ble omsøkt i søknaden datert 8. oktober 2014 på nåværende 
tidspunkt ikke har verken ansvarlig søker eller utførende. 
 
Rettslig grunnlag 
Det følger av plan- og bygningsloven § 20-3 at søknad, prosjektering og utføring av tiltak som nevnt i 
plan- og bygningsloven § 20-1 skal forestås av foretak med ansvarsrett etter kapittel 23, med mindre 
unntak følger av §§ 20-4 til 20-8. Kommunen anser det som klart at ingen av alternativene i 
unntaksbestemmelsene kommer til anvendelse på tiltaket, og det er derfor hovedregelen i plan- og 
bygningsloven § 20-3 hvor det stilles krav om foretak med ansvarsrett som er gjeldende. 
 
Tiltakshaver sitt ansvar i byggesaker følger av plan- og bygningsloven § 23-2 og byggesaksforskriften 
(SAK10) § 12-1. Av plan- og bygningsloven § 23-2 fremgår det at skifte av tiltakshaver under 
gjennomføringen straks skal meldes til kommunen av både opprinnelig og ny tiltakshaver. Ettersom 
kommunen ikke har mottatt melding om skifte av tiltakshaver legges det til grunn at Vestlandshus Tromsø 
AS fremdeles er tiltakshaver. 
 
Av SAK10 § 12-1 første ledd fremgår følgende: 
 
«Tiltakshaver har ansvar for å fremskaffe nye ansvarlige foretak ved opphør eller andre endringer 
i ansvarsrettene. Tiltakshaver er ansvarlig for innbetaling av byggesaksgebyr til kommunen. 
Kommunen kan i alle saker etter plan- og bygningsloven rette pålegg mot tiltakshaver.» 
 
Det er altså tiltakshaver som har ansvar for å fremskaffe nye ansvarlige foretak ved opphør. 
 
Kommunens plikt til å følge opp ulovligheter følger av plan- og bygningsloven § 32-1. Bestemmelsen har 
følgende ordlyd: 
 
«Kommunen skal forfølge overtredelser av bestemmelser gitt i eller i medhold av denne loven. 
 
Er overtredelsen av mindre betydning, kan kommunen avstå fra å forfølge ulovligheten. 
Beslutning om dette er ikke et enkeltvedtak.» 
 
Kommunen kan videre i medhold av plan- og bygningsloven § 32-5 vedta tvangsmulkt dersom et pålegg 
om retting ikke oppfylles innen en særskilt angitt frist. 
 
Begrunnelse for vedtak 
Som vist til ovenfor så er det tiltakshavers ansvar å fremskaffe nye ansvarlige foretak ved opphør eller 
andre endringer i ansvarsrettene, jf. SAK10 § 12-1. Det fremgår av veiledningen til bestemmelsen at 
4 
 
tiltakshaver har plikt til å videreføre sitt ansvar til ansvarlige foretak der loven krever ansvarsrett for tiltak i 
medhold av plan- og bygningsloven § 20-3.  
 
I dette tilfelle ble altså Vestlandshus Tromsø AS fratatt sine ansvarsretter i vedtak datert 12. januar 2018, 
og har etter tre år fremdeles ikke oppfylt sin plikt som tiltakshaver ved å fremskaffe ansvarlig foretak på 
de aktuelle ansvarsområdene. Videre har det i kommunens tilsyn også tidligere blitt avdekket at det er 
gjort søknadspliktige tiltak, utover det som er omsøkt, i forbindelse med oppføringen av boligen, samt at 
det ble avdekket tekniske krav som ikke er oppfylt ved boligen. Det vises til tidligere korrespondanse 
vedrørende dette. 
 
Etter en vurdering av ovennevnte forhold så finner kommunen at Vestlandshus Tromsø AS ikke har 
oppfylt sine plikter som tiltakshaver, og det er derfor grunnlag for å ilegge pålegg om å fremskaffe de 
manglende ansvarsrettene til tiltaket. Videre er det også nødvendig at det fremmes ny og komplett 
søknad som dekker de endringer som er gjort på tiltaket i forhold til hva som har blitt godkjent av 
kommunen. Vi gjør for ordens skyld oppmerksom på at det må foreligge utslippstillatelse fra Tromsø 
kommune v/ Seksjon for vann og avløp for at søknaden skal anses å være komplett.  
 
Forholdsmessighetsvurdering 
Det følger av plan- og bygningsloven § 32-10 at sanksjoner skal stå i et rimelig forhold til ulovligheten. 
Bestemmelsen kommer i hovedsak til anvendelse der et ulovlig forhold kan rammes av flere ulike 
sanksjoner, men det må uansett gjøres en vurdering av om den enkelte sanksjon kan anses som 
uforholdsmessig. 
 
I dette vedtaket pålegges tiltakshaver kun å oppfylle sine plikter i henhold til SAK10 § 12-1, samt at det 
må søkes om de søknadspliktige endringer på tiltaket som ikke er omsøkt. Kommunen kan ikke se at et 
krav om å få gjenopprettet lovlig tilstand vil være å anse som uforholdsmessig. Vi vil også bemerke at en 
alternativ reaksjonsform vil være å trekke tilbake den midlertidige brukstillatelsen, men at dette foreløpig 
anses som unødvendig og et for inngripende tiltak. 
 
Når det gjelder størrelsen på den vedtatte tvangsmulkten så anser kommunen den ikke for å være 
urimelig høy ut fra at vedtaket rettes mot et profesjonelt foretak. Beløpet kan ikke settes for lavt ettersom 
tvangsmulkt har til hensikt å være et oppfyllelsespress mot tiltakshaver. 
 
Ved fastsettelse av fristen for å oppfylle pålegget er det tatt hensyn til forventet saksbehandlingstid på 
søknad om utslippstillatelse. Vår vurdering er at den fastsatte fristen er rimelig. 
 
Konklusjon 
På bakgrunn av de ovennevnte vurderinger finner kommunen at det i denne saken er grunnlag for å 
ilegge pålegg om at det må fremmes en komplett søknad for de endringer som er gjort på tiltaket, 
herunder må det fremlegges ansvarserklæringer for de fagområder som ikke er ansvarsbelagt i dag, og 
det må dokumenteres at det foreligger utslippstillatelse. Pålegget må oppfylles innen 15. mars 2021. 
Dersom pålegget ikke er oppfylt innen fristen ilegges tvangsmulkt med engangsmulkt på 100 000 kroner 
og løpende døgnmulkt på 5 000 kroner. 
