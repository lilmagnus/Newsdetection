 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
VESTLANDSHUS TROMSØ AS 
Postboks 513 
9305 FINNSNES 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01278-50 
Torbjørn Knutsen 
+47 94793544 
09.06.2023 
 
 
23/6 Innlandsvegen 485 - Orientering om videre saksgang 
Eiendom (gnr/bnr/fnr/snr): 
23 / 6 / 0 / 0  
 
Sakspart: 
Camilla Slaatbraaten 
Annen interessent: 
VESTLANDSHUS AS 
Innsender: 
CONSEPT EIENDOM AS 
Hjemmelshaver: 
Helge Simonsen 
Hjemmelshaver: 
Signar Johan Bakkeli 
Hjemmelshaver: 
Helen Bakkeli 
Hjemmelshaver: 
Eli-Synnøve Hjort Bjarnar 
Tiltakshaver: 
VESTLANDSHUS TROMSØ AS 
Klageinstans: 
STATSFORVALTEREN I TROMS OG FINNMARK 
 
 
Tromsø kommune viser til tidligere korrespondanse i saken om oppføring av bolig med tre boenheter på 
eiendommen 23/6 Innlandsvegen 485.  
 
Sakens bakgrunn 
Byggetillatelse for tiltaket ble gitt i vedtak datert 17.10.2014. Vestlandshus Tromsø AS ble i søknaden 
opplyst å være både tiltakshaver og ansvarlig søker, samt ansvarlig utførende for hele tiltaket og 
ansvarlig prosjekterende for deler av tiltaket. Vestlandshus Tromsø AS har i ettertid blitt fratatt ansvarsrett 
som ansvarlig søker og utførende for alle fagområder. 
 
Kommunen har i vedtak datert 27.01.2021 gitt pålegg om å fremme ny søknad for tiltaket. Pålegget går ut 
på å fremskaffe manglende ansvarsretter for tiltaket ved at det fremmes en ny og komplett søknad som 
dekker de endringer som er gjennomført sammenlignet med opprinnelig byggetillatelse. Vedtaket følger 
vedlagt dette brevet. 
 
Ny søknad ble innsendt 26.10.2022, og kommunen godkjente denne i vedtak av 25.01.2023 og ga 
ferdigattest i vedtak av 26.01.2023. Også i denne søknaden var Vestlandshus Tromsø AS oppført som 
ansvarlig utførende i gjennomføringsplanen, til tross for at foretaket var fratatt ansvarsrett for funksjonen. 
Ved en inkurie ble forholdet ikke oppdaget ved utstedelse av ferdigattest. På bakgrunn av dette ble 
sluttdokumentasjonen som lå til grunn for ferdigattesten ansett mangelfull, og ferdigattesten ble således 
opphevet i vedtak av 27.04.2023. 
 
Kommunens vurdering 
På bakgrunn av disse forholdene vurderer kommunen at ovennevnte pålegg ikke er oppfylt. Tiltakshaver 
har ikke fremsatt komplett søknad om endringstillatelse med nødvendige ansvarsretter for tiltaket.  
 
2 
 
Som det fremgår av tidligere korrespondanse i saken, er det gjennom tilsyn avdekket at tiltaket er 
beheftet med flere vesentlige avvik på tekniske krav. Herunder nevnes følgende forhold. 
- 
Ildsted. Feilmontering av ildsted har medført at brannvesenet har nedlagt fyringsforbud inntil 
avvik er utbedret. 
- 
Takhøyde trapp. Kravet til takhøyde følger av TEK10 § 12-16 og skal iht. første ledd bokstav f 
være minimum 2,0 meter. Beboer har målt denne høyden til 1,77 meter. 
- 
Terskelhøyde bad. Terskelhøyde skal maks være 25 mm, jf. TEK10 § 12-15 tredje ledd bokstav 
d. Under tilsyn ble terskelhøyde målt til 30 mm på det ene badet. 
- 
Våtrom. Bad er opparbeidet med feil fall. Avviket er ikke fanget opp av foretaket selv eller 
uavhengig kontroll, men ble påpekt av beboer. Utbedringsforsøk er gjennomført, men det antas 
at opprinnelig membran stadig har feil fall. Videre er det stilt spørsmål ved utføring av membran 
for øvrig. 
 
Det utelukkes ikke at det foreligger andre avvik. 
 
Kommunen bemerker at nevnte forhold må avklares før det kan utstedes ferdigattest for boligen. 
Kommunen vil vurdere å gi pålegg om ferdigstilling av tiltaket dersom avvikene ikke utbedres eller 
avklares på annen måte. 
 
Tiltakshaver har vist til at tingretten har tilkjent kjøper prisavslag for diverse feil og mangler ved boligen. 
Videre har tiltakshaver anført at kjøper av boligen selv må besørge ansvarlige foretak for gjenstående 
arbeider, slik at ferdigattest kan utstedes. Kommunen vurderer at forhold rundt prisavslag ved salg av 
boligen vil være av rent privatrettslig karakter, og at dette ikke har betydning for tiltakshavers ansvar etter 
plan- og bygningsloven. Det vil derfor være Vestlandshus Tromsø AS som vil være ansvarlig i den videre 
oppfølging av saken. 
 
Videre oppfølging av saken 
Som følge av at pålegget ikke er etterkommet, vil kommunen starte innkreving av tvangsmulkt innen kort 
tid. 
 
Dersom dere har spørsmål eller innspill i saken kan disse rettes til saksbehandler på e-post 
torbjorn.knutsen@tromso.kommune.no eller på telefonnummer ovenfor 
 
 
Med hilsen 
 
Anne-Marte Tøgersen 
Torbjørn Knutsen 
Enhetsleder 
Rådgiver 
Seksjon for byutvikling, Byggesak 
 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
Vedlegg: 
23/6/0/0 Innlandsvegen 485 - vedtak med pålegg om retting og tvangsmulkt 
 
 
 
Kopi til: 
CONSEPT EIENDOM AS 
Helge Simonsen 
Signar Johan Bakkeli 
Helen Bakkeli 
Eli-Synnøve Hjort Bjarnar 
  
