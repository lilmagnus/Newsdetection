 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
VESTLANDSHUS TROMSØ AS 
Postboks 513 
9305 FINNSNES 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01278-8 
Tom André Thoresen 
+47 48296169 
28.04.2020 
 
 
Innlandsvegen 485, 23/6 - forhåndsvarsel om pålegg 
Eiendom (gnr/bnr/fnr/snr): 
23 / 6 / 0 / 0  
 
 
 
Det vises til tidligere korrespondanse vedrørende oppføring av tremannsbolig på eiendommen 23/6, 
Innlandsvegen 485, senest vårt brev datert 3. mars 2020. 
 
Forhåndsvarsel 
Det varsles med dette at kommunen i medhold av plan- og bygningsloven § 32-3 vurderer å ilegge 
Vestlandshus Tromsø AS, som tiltakshaver, pålegg om å fremskaffe ansvarlig søker og ansvarlig 
utførende for oppføring av bolig med tre boenheter på eiendommen 23/6, Innlandsvegen 485. 
 
Det vurderes i tillegg å ilegges pålegg om at de søknadspliktige endringer som allerede er gjort på tiltaket 
omsøkes eller tilbakeføres, samt at nødvendige endringer som må gjøres for å oppfylle tekniske krav for 
tiltaket blir utført. 
 
Frist for å fremskaffe ansvarlig søker og ansvarlig utførende vurderes satt til 31. mai 2020. 
 
Det vurderes også å vedta tvangsmulkt dersom pålegget ikke oppfylles innen fastsatt frist. 
Tvangsmulkten vurderes satt til 100 000 kroner som en engangsmulkt, samt som løpende døgnmulkt 
med 5 000 kroner inntil pålegget er gjennomført. 
 
Bakgrunn for varselet 
Sakens parter forutsettes å være kjent med sakshistorikken, og det gis derfor kun en kort gjengivelse av 
sakens faktum. 
 
Det ble i søknad datert 8. oktober 2014 søkt om tillatelse i ett trinn for oppføring av bolig med tre 
boenheter på eiendommen 23/6. Vestlandshus Tromsø AS ble i søknaden opplyst å være både 
tiltakshaver og ansvarlig søker, samt ansvarlig utførende for hele tiltaket og ansvarlig prosjekterende for 
deler av tiltaket. Søknaden ble godkjent i vedtak datert 17. oktober 2014.  
 
Tiltaket ble gitt midlertidig brukstillatelse i vedtak datert 9. november 2015. Av vedtaket fremgikk det at 
gjenstående arbeider skulle utføres innen 30. november 2015, og at denne fristen ble satt ut fra søkers 
forslag. Det ble søkt om ferdigattest i søknad datert 6. juni 2017, men det er ikke gitt ferdigattest for 
tiltaket. 
 
I vedtak datert 12. januar 2018 ble Vestlandshus Tromsø AS fratatt sin ansvarsrett som ansvarlig søker, 
prosjekterende og utførende for alle fagområder. Vedtaket ble påklaget, og Fylkesmannen har i vedtak 
datert 13. mai 2019 stadfestet kommunens vedtak hva gjelder tilbaketrekking av ansvarsretten som 
2 
 
ansvarlig søker og utførende. Den delen av vedtaket som gjelder tilbaketrekking av ansvarsretten som 
ansvarlig prosjekterende ble imidlertid opphevet av Fylkesmannen. 
 
Status er dermed at tiltaket som ble omsøkt i søknaden datert 8. oktober 2014 på nåværende tidspunkt 
ikke har verken ansvarlig søker eller utførende. 
 
Rettslig grunnlag 
Det følger av plan- og bygningsloven § 20-3 at søknad, prosjektering og utføring av tiltak som nevnt i 
plan- og bygningsloven § 20-1 skal forestås av foretak med ansvarsrett etter kapittel 23, med mindre 
unntak følger av §§ 20-4 til 20-8. Kommunen anser det som klart at ingen av alternativene i 
unntaksbestemmelsene kommer til anvendelse på tiltaket, og det er derfor hovedregelen i plan- og 
bygningsloven § 20-3 hvor det stilles krav om foretak med ansvarsrett som er gjeldende. 
 
Tiltakshavers ansvar i byggesaker følger av plan- og bygningsloven § 23-2, og fra byggesaksforskriften 
(SAK10) § 12-1. Av plan- og bygningsloven § 23-2 fremgår det at skifte av tiltakshaver under 
gjennomføringen straks skal meldes fra til kommunen av både opprinnelig og ny tiltakshaver. Ettersom 
kommunen ikke har mottatt melding om skifte av tiltakshaver legges det derfor til grunn at Vestlandshus 
Tromsø AS fremdeles er tiltakshaver. 
 
Av SAK10 § 12-1 første ledd fremgår følgende: 
 
«Tiltakshaver har ansvar for å fremskaffe nye ansvarlige foretak ved opphør eller andre endringer 
i ansvarsrettene. Tiltakshaver er ansvarlig for innbetaling av byggesaksgebyr til kommunen. 
Kommunen kan i alle saker etter plan- og bygningsloven rette pålegg mot tiltakshaver.» 
 
Det er altså tiltakshaver som har ansvar for å fremskaffe nye ansvarlige foretak ved opphør. 
 
Kommunens plikt til å følge opp ulovligheter følger av plan- og bygningsloven § 32-1. Bestemmelsen har 
følgende ordlyd: 
 
«Kommunen skal forfølge overtredelser av bestemmelser gitt i eller i medhold av denne loven. 
 
Er overtredelsen av mindre betydning, kan kommunen avstå fra å forfølge ulovligheten. 
Beslutning om dette er ikke et enkeltvedtak.» 
 
Kommunen kan videre i medhold av plan- og bygningsloven § 32-5 vedtak tvangsmulkt dersom et pålegg 
om retting ikke oppfylles innen en særskilt angitt frist. 
 
Kommunens vurdering 
Det følger av plan- og bygningsloven § 32-1 andre ledd at kommunen kan avstå fra å forfølge en 
ulovlighet dersom den er av mindre betydning. Kommunen anser imidlertid ikke denne bestemmelsen 
som aktuell i dette tilfellet, ettersom det er snakk om oppføring av en bolig med tre boenheter. Det anses 
å være av vesentlig betydning at både søknad og utførelse av tiltaket forestås av foretak med ansvarsrett 
etter kapittel 23.  
 
Etter kommunens vurdering vil ikke et pålegg om å rette det ulovlige forhold være uforholdsmessig. Når 
det gjelder tvangsmulkten så mener kommunen heller ikke at den er satt urimelig høyt. Det vises her til at 
Vestlandshus Tromsø AS er et profesjonelt foretak, og at tvangsmulkten må settes på et slikt nivå at den 
vil fungere som et oppfyllelsespress overfor tiltakshaver.  
 
Frist for uttalelse 
Før kommunen vedtar pålegg om retting og tvangsmulkt gis Vestlandshus Tromsø AS en anledning til å 
komme med en uttalelse om saken. Fristen for å komme med uttalelse settes til 20 mai 2020. Dersom vi 
ikke har mottatt noen tilbakemelding innen denne fristen vil saken bli vurdert ut fra de opplysninger som 
foreligger i saken. 
 
Øvrige opplysninger 
Vi gjør for øvrig oppmerksom på at et pålegg som ikke etterkommes innen fastsatt frist, også vil kunne 
følges opp med forelegg som kan få samme virkning som rettskraftig dom, jf. plan- og bygningsloven § 
32-6. 
3 
 
 
 
Med hilsen 
 
 
Tom André Thoresen 
Fungerende fagansvarlig, ulovlighetsoppfølging 
Seksjon for Byutvikling, byggesak 
 
Dokumentet er elektronisk godkjent og har ingen signatur 
 
 
Vedlegg: 
 
         
 
 
 
Kopi til: 
Helge Simonsen 
Signar Johan Bakkeli 
Helen Bakkeli 
Eli-Synnøve Hjort Bjarnar 
Camilla Slaatbraaten 
  
