 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
VESTLANDSHUS TROMSØ AS 
Postboks 513 
9305 FINNSNES 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01278-57 
Torbjørn Knutsen 
+47 94793544 
13.07.2023 
 
 
23/6 Innlandsvegen 485 - Bekreftelse på mottatt dokumentasjon, opphør av 
tvangsmulkt 
Eiendom (gnr/bnr/fnr/snr): 
23 / 6 / 0 / 0  
 
Sakspart: 
Camilla Slaatbraaten 
Annen interessent: 
VESTLANDSHUS AS 
Innsender: 
CONSEPT EIENDOM AS 
Hjemmelshaver: 
Helge Simonsen 
Hjemmelshaver: 
Signar Johan Bakkeli 
Hjemmelshaver: 
Helen Bakkeli 
Hjemmelshaver: 
Eli-Synnøve Hjort Bjarnar 
Tiltakshaver: 
VESTLANDSHUS TROMSØ AS 
Klageinstans: 
STATSFORVALTEREN I TROMS OG FINNMARK 
 
 
Tromsø kommune viser til dokumentasjon mottatt den 08.07.2023, herunder oppdatert 
gjennomføringsplan datert 08.07.2023 og erklæring om ansvarsrett og samsvarserklæring fra Norsk 
Boligutvikling AS. 
 
Kommunen bekrefter at den oppdaterte dokumentasjonen medfører at pålegg datert 27.01.2021 er 
oppfylt.  
 
Pålegget gikk ut på å fremme komplett endringssøknad for oppføring av bolig på eiendommen 23/6 
Innlandsvegen 485. Søknaden ble opprinnelig godkjent, men ferdigattest for tiltaket ble opphevet på 
bakgrunn av at Vestlandshus Tromsø AS var oppført som ansvarlig utførende til tross for at foretaket var 
fratatt ansvarsrett som ansvarlig søker og utførende for alle fagområder. Ved deres oversendelse av 
oppdatert gjennomføringsplan anses søknaden for å være komplett. Pålegget er således oppfylt. 
 
Med bakgrunn i dette vil det ikke påløpe ytterligere tvangsmulkt. Allerede påløpt mulkt vil bestå.  
 
Ferdigstilling av tiltaket 
Dere har skissert at søknad om ferdigattest kan fremmes etter ferien. Dersom slik søknad ikke fremmes, 
vil kommunen vurdere å utstede et nytt pålegg om ferdigstilling av tiltaket, herunder et pålegg om å 
fremme søknad om ferdigattest. 
 
Det fremgår av tidligere korrespondanse i saken at det gjennom tilsyn er avdekket at tiltaket er beheftet 
med flere vesentlige avvik fra tekniske krav. Herunder nevnes følgende forhold. 
- 
Ildsted. Feilmontering av ildsted har medført at brannvesenet har nedlagt fyringsforbud inntil 
avvik er utbedret. 
- 
Takhøyde trapp. Kravet til takhøyde følger av TEK10 § 12-16 og skal iht. første ledd bokstav f  
2 
 
være minimum 2,0 meter. Beboer har målt denne høyden til 1,77 meter. 
- 
Terskelhøyde bad. Terskelhøyde skal maks være 25 mm, jf. TEK10 § 12-15 tredje ledd bokstav  
d. Under tilsyn ble terskelhøyde målt til 30 mm på det ene badet. 
- 
Våtrom. Bad er opparbeidet med feil fall. Avviket er ikke fanget opp av foretaket selv eller  
uavhengig kontroll, men ble påpekt av beboer. Utbedringsforsøk er gjennomført, men det antas  
at opprinnelig membran stadig har feil fall. Videre er det stilt spørsmål ved utføring av membran  
for øvrig. 
 
Det kan ikke utelukkes at det foreligger andre avvik. 
 
Som kommunen tidligere har informert om, må de nevnte avvikene avklares før det kan utstedes 
ferdigattest for boligen. Ved søknad om ferdigattest må det dokumenteres at avvikene er utbedret eller på 
andre måter er lukket.  
 
Det er anført en rekke privatrettslige omstendigheter rundt ansvarsforholdet ved ferdigstillelse av boligen. 
Kommunen vil igjen bemerke at et eventuelt pålegg om ferdigstillelse vil rettes mot tiltakshaver eller andre 
som står inne for ferdigstillelse av tiltaket. Videre vil kommunen bemerke at ansvaret for å fremme 
søknad om ferdigattest påligger ansvarlig søker, jf. byggesaksforskriften (SAK10) § 12-2 bokstav j. 
 
 
Med hilsen 
 
Maria Wilhelmsen 
Torbjørn Knutsen 
Fung. enhetsleder 
Rådgiver 
Seksjon for byutvikling, Byggesak 
 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
 
 
Kopi til: 
CONSEPT EIENDOM AS 
Helge Simonsen 
Signar Johan Bakkeli 
Helen Bakkeli 
Eli-Synnøve Hjort Bjarnar 
  
