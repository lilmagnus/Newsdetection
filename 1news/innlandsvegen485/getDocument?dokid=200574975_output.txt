 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
VESTLANDSHUS TROMSØ AS 
Postboks 513 
9305 FINNSNES 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01278-13 
Tom André Thoresen 
+47 48296169 
22.12.2020 
 
 
23/6/0/0 Innlandsvegen 485 - forhåndsvarsel om pålegg og tvangsmulkt 
Eiendom (gnr/bnr/fnr/snr): 
23 / 6 / 0 / 0  
 
Annen interessent: 
VESTLANDSHUS AS 
Hjemmelshaver: 
Helge Simonsen 
Hjemmelshaver: 
Signar Johan Bakkeli 
Hjemmelshaver: 
Helen Bakkeli 
Hjemmelshaver: 
Eli-Synnøve Hjort Bjarnar 
Tiltakshaver: 
VESTLANDSHUS TROMSØ AS 
 
 
Tromsø kommune v/enhet for byggesak viser til tidligere korrespondanse vedrørende oppføring av 
tremannsbolig på eiendommen 23/6, senest kommunens forhåndsvarsel om pålegg og tvangsmulkt 
datert 28. april 2020.  
 
Som tilsvar til kommunens forhåndsvarsel mottok kommunen 23. mai 2020 søknad om endring av 
tillatelse fra Vestlandshus Tromsø AS. Søknaden var imidlertid mangelfull, og det ble gitt tilbakemelding 
fra kommunen i brev datert 10. juni 2020 at det måtte fremlegges dokumentasjon på at det omsøkte 
avløpsanlegget hadde fått utslippstillatelse fra Tromsø kommune v/Seksjon for vann og avløp.  
 
På bakgrunn av manglende tilbakemeldinger fra Vestlandshus Tromsø AS så anser byggesaksenheten 
det nødvendig å sende nytt forhåndsvarsel om pålegg og tvangsmulkt. Vi vil imidlertid innledningsvis 
bemerke at Vestlandshus Norge AS har kontaktet kommunen med sikte på å bidra til en mulig løsning på 
saken. Vestlandshus Norge AS er imidlertid ikke tiltakshaver i saken og kommunen finner det derfor 
hensiktsmessig å rette et pålegg mot Vestlandshus Tromsø AS for å sikre fremgang i saken. Dette 
forhåndsvarselet sendes for ordens skyld i kopi til Vestlandshus Norge AS, samt til hjemmelshaverne. 
 
Ansvarlig for å etterkomme et påleggsvedtak vil være Vestlandshus Tromsø AS som tiltakshaver. 
 
Forhåndsvarsel 
Det varsles med dette at Tromsø kommune v/enhet for byggesak i medhold av plan- og bygningsloven § 
32-3 vurderer å ilegge Vestlandshus Tromsø AS et pålegg om at det må fremmes en søknad som 
inneholder de nødvendig opplysninger for at byggesaksenheten skal kunne behandle søknaden, jf. plan- 
og bygningsloven § 21-2 første ledd andre punktum. Dette innebærer at eventuelle endringer som er gjort 
på tiltaket må omsøkes, samt at nødvendige endringer som må gjøres for å oppfylle tekniske krav for 
tiltaket må utføres. 
 
Når det gjelder hvilke opplysninger som vil være nødvendige så vises det til byggesaksforskriften 
(SAK10) § 5-4 tredje ledd hvor det listes opp opplysninger som er relevante ved en søknad. Det vises 
særlig til SAK10 § 5-4 tredje ledd bokstav o) og q), hvor det fremgår at søknaden må inneholde 
2 
 
opplysninger om forholdet til andre myndigheter, jf. bokstav o), og erklæringer om ansvarsrett, jf. bokstav 
q). 
 
Når det gjelder forholdet til andre myndigheter så presiseres det at det må foreligge en utslippstillatelse 
fra Tromsø kommune v/Seksjon for vann og avløp før byggesaksenheten kan behandle en søknad etter 
plan- og bygningsloven. 
 
Frist for å fremme komplett søknad i henhold til det ovennevnte vurderes satt til 1. mars 2021. Ved 
vurdering av fristen er det tatt høyde for at søknad om utslippstillatelse i henhold til forurensnings-
forskriften § 12-5 skal avgjøres av kommunen innen seks uker. Byggesaksenheten har ikke opplysninger 
om at det på nåværende tidspunkt ligger en søknad til behandling hos Seksjon for vann og avløp. Det er 
derfor tatt hensyn til behandlingstid for søknad om utslippstillatelse. 
 
Forhåndsvarsel datert 2. november 2018 fra Tromsø kommune v/Seksjon for vann og avløp, hvor det gis 
veiledning om hva som må gjøres for å få lovlig utslipp, følger for ordens skyld vedlagt dette 
forhåndsvarselet. 
 
Byggesaksenheten vurderer også å vedta tvangsmulkt dersom pålegget ikke oppfylles innen fastsatt frist. 
Tvangsmulkten vurderes satt til 100 000 kroner som en engangsmulkt, samt løpende døgnmulkt med 
5 000 kroner inntil pålegget er gjennomført. 
 
Bakgrunn for varselet 
Sakens parter forutsettes å være kjent med sakshistorikken, og det gis derfor kun en kort gjengivelse av 
saksens faktum. 
 
Det ble i søknad datert 8. oktober 2014 søkt om tillatelse i ett trinn for oppføring av bolig med tre 
boenheter på eiendommen 23/6. Vestlandshus Tromsø AS ble i søknaden opplyst å være både 
tiltakshaver og ansvarlig søker, samt ansvarlig utførende for hele tiltaket og ansvarlig prosjekterende for 
deler av tiltaket. Søknaden ble godkjent i vedtak datert 17. oktober 2014. 
 
Tiltaket ble gitt midlertidig brukstillatelse i vedtak datert 9. november 2015. Av vedtaket fremgikk det at 
gjenstående arbeider skulle utføres innen 30. november 2015, og at denne fristen ble satt ut fra søkers 
forslag. Det ble søkt om ferdigattest i søknad datert 6. juni 2017, men det ble ikke gitt ferdigattest for 
tiltaket. 
 
I vedtak datert 12. januar 2018 ble Vestlandshus Tromsø AS fratatt sin ansvarsrett som ansvarlig søker, 
prosjekterende og utførende for alle fagområder. Vedtaket ble påklaget, og Fylkesmannen har i vedtak 
datert 13. mai 2019 stadfestet kommunens vedtak hva gjelder tilbaketrekking av ansvarsretten som 
ansvarlig søker og utførende. Den delen av vedtaket som gjelder tilbaketrekking av ansvarsretten som 
ansvarlig prosjekterende ble imidlertid opphevet av Fylkesmannen. 
 
Status er dermed at tiltaket som ble omsøkt i søknaden datert 8. oktober 2014 på nåværende tidspunkt 
ikke har verken ansvarlig søker eller utførende. 
 
Rettslig grunnlag 
Det følger av plan- og bygningsloven § 20-3 at søknad, prosjektering og utføring av tiltak som nevnt i 
plan- og bygningsloven § 20-1 skal forestås av foretak med ansvarsrett etter kapittel 23, med mindre 
unntak følger §§ 20-4 til 20-8. Kommunen anser det som klart at ingen av alternativene i 
unntaksbestemmelsene kommer til anvendelse på tiltaket, og det er derfor hovedregelen i plan- og 
bygningsloven § 20-3 hvor det stilles krav om foretak med ansvarsrett som er gjeldende. 
 
Tiltakshavers ansvar i byggesaker følger av plan- og bygningsloven § 23-2, og fra SAK10 § 12-1. Av 
plan- og bygningsloven § 23-2 fremgår det at skifte av tiltakshaver under gjennomføringen straks skal 
meldes til kommunen av både opprinnelig og ny tiltakshaver. Ettersom kommunen ikke har mottatt 
melding om skifte av tiltakshaver legges det derfor til grunn at Vestlandshus Tromsø AS fremdeles er 
tiltakshaver. 
 
Av SAK10 § 12-1 første ledd fremgår følgende: 
 
3 
 
«Tiltakshaver har ansvar for å fremskaffe nye ansvarlige foretak ved opphør eller andre endringer 
i ansvarsrettene. Tiltakshaver er ansvarlig for innbetaling av byggesaksgebyr til kommunen. 
Kommunen kan i alle saker etter plan- og bygningsloven rette pålegg mot tiltakshaver.» 
 
Det er altså tiltakshaver som har ansvar for å fremskaffe nye ansvarlige foretak ved opphør. 
 
Kommunens plikt til å følge opp ulovligheter følger av plan- og bygningsloven § 32-1. Bestemmelsen har 
følgende ordlyd: 
 
«Kommunen skal forfølge overtredelser av bestemmelser gitt i eller i medhold av denne loven. 
 
Er overtredelsen av mindre betydning, kan kommune avstå fra å forfølge ulovligheten. Beslutning 
om dette er ikke et enkeltvedtak.» 
 
Kommunen kan videre i medhold av plan- og bygningsloven § 32-5 vedta tvangsmulkt dersom et pålegg 
om retting ikke oppfylles innen en særskilt angitt frist. 
 
Kommunens vurdering 
Det følger av plan- og bygningsloven § 32-1 andre ledd at kommunen kan avstå fra å forfølge en 
ulovlighet dersom den er av mindre betydning. Kommunen anser imidlertid ikke denne bestemmelsen 
som aktuell i dette tilfellet, ettersom det er snakk om oppføring av en bolig med tre boenheter. Det anses 
å være av vesentlig betydning at både søknad og utførelse av tiltaket forestås av foretak med ansvarsrett 
etter plan- og bygningsloven kapittel 23. 
 
Etter kommunen vurdering vil ikke et pålegg om å rette det ulovlige forholdet være uforholdsmessig. Når 
det gjelder tvangsmulkten så kan kommunen heller ikke se at denne vil være urimelig høy. Det vises her 
til at Vestlandshus Tromsø AS er et profesjonelt foretak, og at tvangsmulkten må setets på et slikt nivå at 
den vil fungere som et oppfyllelsespress overfor tiltakshaver. 
 
Frist for uttalelse 
Før kommunen fatter vedtak med pålegg og tvangsmulkt gis Vestlandshus Tromsø AS anledning til å 
komme med en uttalelse om saken. Fristen for å komme med uttalelse settes til 15. januar 2021. Dersom 
vi ikke har mottatt noen tilbakemelding innen denne fristen vil saken bli vurdert ut fra de opplysninger som 
foreligger i saken. 
 
Øvrige opplysninger 
Vi gjør for øvrig oppmerksom på at et pålegg som ikke etterkommes innen fastsatt frist, også vil kunne 
følges opp med forelegg som kan få samme virkning som rettskraftig dom, jf. plan- og bygningsloven § 
32-6. 
 
 
Med hilsen 
 
 
Tom André Thoresen 
fagansvarlig, ulovlighetsoppfølging 
Seksjon for Byutvikling, byggesak 
 
Dokumentet er elektronisk godkjent og har ingen signatur 
 
 
Vedlegg: 
Forhåndsvarsel pålegg VA 
 
 
 
Kopi til: 
Helge Simonsen 
VESTLANDSHUS AS 
Signar Johan Bakkeli 
4 
 
Helen Bakkeli 
Eli-Synnøve Hjort Bjarnar 
  
