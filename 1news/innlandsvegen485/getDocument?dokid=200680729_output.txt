 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
VESTLANDSHUS TROMSØ AS 
Postboks 513 
9305 FINNSNES 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01278-19 
Tom André Thoresen 
+47 48296169 
22.04.2021 
 
 
23/6/0/0 Innlandsvegen 485 - redegjørelse for videre oppfølging av vedtak 
Eiendom (gnr/bnr/fnr/snr): 
23 / 6 / 0 / 0  
 
Annen interessent: 
VESTLANDSHUS AS 
Innsender: 
CONSEPT EIENDOM AS 
Hjemmelshaver: 
Helge Simonsen 
Hjemmelshaver: 
Signar Johan Bakkeli 
Hjemmelshaver: 
Helen Bakkeli 
Hjemmelshaver: 
Eli-Synnøve Hjort Bjarnar 
Tiltakshaver: 
VESTLANDSHUS TROMSØ AS 
 
 
Tromsø kommune v/ enhet for byggesak (heretter byggesak) viser til vårt vedtak datert 27. januar 2021, 
hvor det ble gitt pålegg om at det måtte fremmes ny søknad om oppføring av boligen på eiendommen 
23/6. Det fremgikk av vedtaket at søknaden måtte inneholde de opplysninger som er nødvendig for at 
kommunen skal kunne realitetsbehandle søknaden. 
 
Fristen for å etterkomme pålegget ble i vedtaket satt til 15. mars 2021, og det ble i saksutredningen 
særskilt spesifisert at det måtte foreligge en utslippstillatelse fra Tromsø kommune v/ Seksjon for vann og 
avløp (heretter VA) for at en søknad skulle anses å være komplett. 
 
Byggesak mottok 15. mars 2021 en e-post med supplerende dokumenter til tidligere søknad om 
oppføring av sportsbod. Denne søknaden inneholdt imidlertid ikke en utslippstillatelse. Pålegget gitt i 
vedtaket datert 27. januar 2021 anses derfor ikke å være oppfylt på nåværende tidspunkt.  
 
På bakgrunn av at det i e-posten av 15. mars 2021 ble opplyst at det jobbes med to ulike alternative 
løsninger for å få på plass en utslippstillatelse så finner byggesak likevel at det er grunn til å avvente 
innkreving av tvangsmulkten som ble vedtatt i vedtaket datert 27. januar 2021. Det er også bekreftet fra 
VA at det har vært en dialog med tiltakshaver, Vestlandshus Tromsø AS.  
 
Ettersom saken har pågått over flere år er byggesak av den oppfatning at det må avklares i løpet av kort 
tid hvilket alternativ man vil søke om tillatelse for, slik at utførelsen kan skje i løpet av denne sommeren. 
Vi gjør derfor oppmerksom på at vi avventer innkreving av tvangsmulkt frem til 14. mai 2021. Innen dette 
tidspunktet må byggesak ha mottatt en bekreftelse på at det er sendt inn komplett søknad til VA om ny 
utslippstillatelse. Dersom byggesak ikke mottar slik bekreftelse vil byggesak kreve inn tvangsmulkt i 
medhold av vedtaket datert 27. januar 2021.  
 
 
 
 
2 
 
Skifte av tiltakshaver 
I søknad datert 15. mars 2021 er det opplyst at Eli Synnøve N. Bjarnar er tiltakshaver. Det er ikke 
kommunen som skal godkjenne tiltakshaver, men det følger likevel at plan- og bygningsloven § 23-2 
andre punktum at skifte av tiltakshaver under gjennomføringen straks skal meldes til kommunen av både 
den opprinnelige og den nye tiltakshaveren. 
 
I søknaden fremgår det at Johnny Bårdsen har signert for Eli Synnøve N. Bjarnar. Ettersom Vestlandshus 
Tromsø AS har vært tiltakshaver tidligere er det nødvendig at også Bjarnar skriftlig bekrefter at hun 
overtar som tiltakshaver for tiltaket, og dermed påtar seg de forpliktelser som påligger tiltakshaver i 
medhold av plan- og bygningsloven §§ 23-1 og 23-2, samt byggesaksforskriften (SAK10) § 12-1.  
 
Byggesak ber om avklaring vedrørende eventuelt skifte av tiltakshaver innen 14. mai 2021.  
 
 
Med hilsen 
 
 
Sissel Henriksen 
konstituert enhetsleder  
 
 
 
 
Tom André Thoresen 
Seksjon for Byutvikling, byggesak 
 
 
 
fagansvarlig, ulovlighetsoppfølging 
Seksjon for Byutvikling, byggesak 
 
Dokumentet er elektronisk godkjent og har ingen signatur 
 
 
Vedlegg: 
23/6/0/0 Innlandsvegen 485 - vedtak med pålegg om retting og tvangsmulkt 
 
 
 
Kopi til: 
CONSEPT EIENDOM AS 
Helge Simonsen 
VESTLANDSHUS AS 
Signar Johan Bakkeli 
Helen Bakkeli 
Eli-Synnøve Hjort Bjarnar 
  
