 
 
 
 
 
 
 
 
 
 
 
 
 
 
E-postadresse: 
sftfpost@statsforvalteren.no 
Sikker melding: 
www.statsforvalteren.no/melding 
 
Postadresse: 
Postboks 700 
9815 Vadsø 
 
Besøksadresse: 
Strandvegen 13, Tromsø 
Damsveien 1, Vadsø 
 
Telefon: 78 95 03 00 
www.statsforvalteren.no/tf 
 
Org.nr. 967 311 014 
 
 
Vår dato: 
 
Vår ref: 
 
 24.09.2021 
 
2019/10464 
 
 
 
 
 
 
 
Deres dato: 
 
Deres ref: 
 
  
 
 
 
 
 
 Saksbehandler, innvalgstelefon 
 Trond Presthus Ingebrigtsen, 77642041 
  
 
 
 
 
Tromsø kommune 
Postboks 6900 
9299 TROMSØ 
 
 
  
 
Anmodning om å besvare henvendelse fra Helge Simonsen – eiendommen 
23/6, Innlandsvegen 485 i Tromsø kommune  
 
Vi viser til vedlagte henvendelse datert 7.9.2021 fra Helge Simonsen, som også er sendt i kopi til 
kommunens postmottak. I henvendelsen ber Simonsen om Statsforvalterens hjelp til å få svar på 
gjentatte henvendelser til kommunen knyttet til kommunens oppfølgning av et pålegg etter plan- og 
bygningsloven på ovennevnte eiendom. 
 
Slik vi forstår det ble ovennevnte pålegg gitt den 21.1.2021, og frist for oppfyllelse ble satt til 
15.3.2021. Denne fristen ble senere forlenget til 14.5.2021.  
 
Etter utløpet av fristen 14.5.2021, skal Simonsen ha fremsatt flere skriftlige henvendelser til 
kommunen for å få informasjon om status i saken og den videre saksgangen. Simonsen opplyser at 
han ikke har mottatt svar fra kommunen, og at han heller ikke er kjent med om kommunen har 
foretatt seg noe i saken etter fristens utløp. 
 
Statsforvalteren viser til at forvaltningen, i henhold til uskrevne krav til god forvaltningsskikk, plikter 
å besvare alle henvendelser som kommer inn. Av forvaltningsloven § 11a første ledd kan det videre 
utledes at dette skal skje «uten ugrunnet opphold». Hvis det vil ta uforholdsmessig lang tid å besvare 
en henvendelse, skal det organ som mottok den snarest mulig gi et foreløpig svar med angivelse av 
grunnen til forsinkelsen, og så vidt mulig en angivelse av når svar kan ventes. Dersom svaret av ulike 
grunner fortsatt ikke kan gis, må forvaltningsorganet forventes å holde vedkommende jevnlig 
oppdatert om sakens fremdrift.  
 
Vi ber om at kommunen besvarer Simonsens henvendelse så snart som mulig, og senest innen 
14.10.2021. Statsforvalteren ber om å bli ført opp som kopimottaker av kommunens svarbrev.  
 
Med hilsen 
 
Sara Holthe Jaklin (e.f.) 
nestleder juridisk seksjon 
 
 
 
Trond Presthus Ingebrigtsen 
seniorrådgiver juridisk 
 
 
 
Side: 2/2 
Dokumentet er elektronisk godkjent 
 
 
Kopi til: 
Helge Simonsen Innlandsvegen 485 9021 Tromsdalen 
 
 
