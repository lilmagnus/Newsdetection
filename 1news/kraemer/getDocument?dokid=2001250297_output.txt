 
 
 
 
  
Postadresse 
Telefon: 22 07 30 00 
Kontoradresse 
Fakturaadresse 
Statens vegvesen 
 
Stakkevollvegen 35-37 
Statens vegvesen 
Transport og samfunn 
firmapost@vegvesen.no 
9010 TROMSØ 
Fakturamottak DFØ 
Postboks 1010 Nordre Ål 
  
  
Postboks 4710 Torgarden 
2605 LILLEHAMMER 
Org.nr: 971032081 
  
7468 Trondheim 
  
  
  
  
  
  
  
  
 
TROMSØ KOMMUNE 
Postboks 6900 
 
9299 TROMSØ 
  
 
   
 
  
Behandlende enhet: 
Saksbehandler/telefon: 
Vår referanse: 
Deres referanse: 
Vår dato: 
Transport og samfunn 
Mariann Lisbeth Larsen / 
77617242 
20/222953-6 
PLAN-20/00955-42 
09.01.2023 
 
 
 
 
 
 
 
    
Merknad til offentlig ettersyn plan 1929 - Detaljregulering for Kræmer 
Brygge nordøst - Tromsø kommune 
Vi viser til brev av 25.10.2022.  
 
Saken gjelder 
Tromsø kommune legger detaljregulering for Kræmer brygge nordøst, plan 1929, ut på 
offentlig ettersyn. 
 
Planforslaget vil erstatte del av gjeldende plan 1624, som for øvrig opprettholdes. Det 
forutsettes at planområdet sør for 1929 også omreguleres og erstattes av en ny 
detaljreguleringsplan i tråd med 1929, før tiltak igangsettes der. Planforslaget bygger på at 
det allerede er gitt ramme- og igangsettingstillatelse til boligprosjekter innafor BBB1-3, og 
at de gitte vilkår videreføres i planen. Planforslagets virkning er derfor hovedsakelig 
tilknytta utbygging av BBB4-6 og BKB. 
 
Planforslag 1929 må ses opp mot forslag til planprogram for endring av KDP 0253 
Stakkevollveien byutviklingsområde (2019) som ble vedtatt lagt ut på offentlig ettersyn 
20.09.2022. Intensjonene for bydelen har vært å skape en bymessig tett og urban 
byutvikling med kvalitet, med en stor bydelspark med strøkslek på Essotomta som en 
forutsetning for helheten. Forslaget til planprogram skisserer tre endringer/presiseringer av 
KDP for å oppnå dette målet, og forslag 1929 er i tråd med føringene i forslag til 
planprogram. 
 
Planen er utarbeidet av Asplan Viak AS på vegne av Kræmer eiendom AS. Formålet med 
planarbeidet er å tilrettelegge for et bymessig område med en ny kanal og en 
sammenhengende byromsstruktur, og en ny, mer urban og variert bebyggelse i tråd med 
 
 
 
 
2 
KDP for bydelen og allerede godkjente rammesøknader for boligbygg. Det planlegges et 
boligområde med tilhørende fellesprivate utearealer nord for kanalen, og et nytt kontorbygg 
sør for kanalen med byrom mot denne. 
 
Statens vegvesens rolle i planleggingen 
Statens vegvesen har ansvar for at føringer i Nasjonal transportplan (NTP), Statlige 
planretningslinjer for samordnet bolig-, areal- og transportplanlegging, vegnormalene og 
andre nasjonale og regionale arealpolitiske føringer blir ivaretatt i planleggingen. Statens 
vegvesens samfunnsoppdrag er «å utvikle og tilrettelegge for et effektivt, tilgjengelig, 
sikkert, og miljøvennlig transportsystem». 
 
Vi uttaler oss som forvalter av riksveg på vegne av staten, og som statlig fagmyndighet med 
sektoransvar innenfor vegtransport. Statens vegvesen sitt sektoransvar for vegnettet betyr at 
Statens vegvesen har et overordnet ansvar for at trafikksikkerhet, klima og miljøhensyn og 
helhetlig bypolitikk ivaretas i alle planforslag som berører samferdsel. Dette gir oss rett til å 
stille krav til både statlige, fylkeskommunale og kommunale veger, gater og løsninger for 
gående og syklende.  
 
Statens vegvesens rolle i denne saken er som statlig fagmyndighet med sektoransvar 
innenfor vegtransport. 
 
Statens vegvesens merknader 
Planforslaget er i tråd med overordnede planer og bidrar til at det blir flere boliger og 
fortetting i et område som er egnet til det, blant annet ved at det er godt utbygd med 
kollektivtilbud. Dette er positivt. Planforslaget legger opp til et godt tilbud for samferdsel 
internt i området. Vi har likevel noen punkt vi ønsker å kommentere. 
 
Planavgrensning og forhold til andre planer i området 
Planavgrensningene til planforslaget utgjør en del av plan 1624, mens resten av plan 1624 
ikke blir planlagt på nytt i denne omgang. Samtidig pågår det en prosess med endring av 
KDP 0253 Stakkevollveien byutviklingsområde, planprogrammet til denne planen har 
nettopp vært på offentlig ettersyn og planarbeidet pågår. Dette gjør at planforslaget på den 
ene sida ikke henger sammen med resten av den opprinnelige planen i sør og på den andre 
sida forskutterer løsninger i kommunedelplan som ikke er vedtatt. Det er allerede igangsatt 
bygging av bygninger i henhold til gitte ramme- og igangsettingstillatelse til boligprosjekter 
innafor BBB1-3, i henhold til det nye planforslaget og ikke etter vedtatt plan. Dette er 
utfordrende, da man ikke har helheten for hvordan området blir i framtida, selv om noen 
vegløsninger inn i området fra Stakkevollvegen er planlagt i planforslaget. 
 
Oppfølging av vedtatt plan, adkomstforhold og rekkefølgekrav 
I vårt innspill til oppstartsvarsel sa vi at planområdet burde utvides til også å omfatte 
kryssene mot Stakkevollvegen og parkeringsområdet foran Eurospar, for å kunne etablere en 
helhetlig trafikkløsning i området. Dette ble ikke tatt til følge, og det er derfor ikke en 
bedring av situasjonen. Vegen opp på nordsida av Eurospar viser i forslag til plankart et 
grøntareal mot parkeringsplassen, slik at det er godt synlig at det er en veg som kommer 
 
 
 
 
3 
opp. I sør er det også foreslått trafikkøy og lommer på vegen opp mot Stakkevollvegen samt 
fortau, noe som gir en betydelig forbedring, spesielt for myke trafikanter, i forhold til 
dagens situasjon. Disse tiltakene må også etableres i praksis, det er spesielt viktig nå som 
det kommer til å bli flere som bruker vegene, særlig må forholdene for myke trafikanter 
ivaretas. 
 
Det er bra at det er tatt med i rekkefølgebestemmelser at en rekke samferdselsanlegg skal 
være etablert før igangsetting av utbygging på BBB4-6 og BKB, blant annet utbedring av 
Stakkevollvegen og interne veger i området. Det åpnes imidlertid for igangsettingstillatelse 
dersom det gjennom utbyggingsavtale foreligger garanti for at tiltakene blir gjennomført, 
men at det ikke kan gis midlertidig brukstillatelse eller ferdigattest før rekkefølgekravene om 
utbedring av Stakkevollvegen er oppfylt. Dette vil vi, med bakgrunn i flere andre eksempler i 
Tromsø, fraråde.  
 
Selv om det står i planbestemmelser at det ikke kan gis midlertidig brukstillatelse eller 
ferdigattest før blant annet offentlige samferdselsanlegg er godkjent og overtatt, er det fare 
for at nettopp dette kan skje likevel, ved å åpne opp for igangsettelse dersom man inngår 
utbyggingsavtale og det foreligger garanti. Dersom utbygging av deler av BBB4-6 og BKB 
starter og ferdigstilles uten at samferdselstiltakene er gjennomført, kan det bli et press på å 
få dispensasjon fra rekkefølgekravene for også å få brukstillatelse og ferdigattest. Man 
risikerer da at hele området blir tatt i bruk, med den aktiviteten det innebærer, uten at man 
har noen sanksjonsmuligheter for å få god nok trafikksikkerhet, vegkapasitet og løsninger 
for myke trafikanter i området. Det kan da ta lang tid før de tiltakene som er henvist til i 
rekkefølgekrav blir etablert. Det bør derfor være et absolutt krav om at Stakkevollvegen og 
andre offentlige samferdselstiltak skal være ferdigstilt før igangsettingstillatelse gis. 
 
Vi har utover dette ikke merknader til planforslaget. 
 
 
  
Med hilsen 
 
 
 
Oddbjørg Mikkelsen 
Seksjonsleder 
Mariann Lisbeth Larsen 
 
Senioringeniør 
 
Dokumentet er godkjent elektronisk og har derfor ingen håndskrevne signaturer. 
 
  
Kopi 
STATSFORVALTEREN I TROMS OG FINNMARK, Postboks 700, 9815 VADSØ 
TROMS OG FINNMARK FYLKESKOMMUNE, Postboks 701, 9815 VADSØ 
 
