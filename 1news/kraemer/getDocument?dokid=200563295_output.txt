 
 
 
 
  
Postadresse 
Telefon: 22 07 30 00 
Kontoradresse 
Fakturaadresse 
Statens vegvesen 
 
Stakkevollvegen 35-37 
Statens vegvesen 
Transport og samfunn 
firmapost@vegvesen.no 
9010 TROMSØ 
Regnskap 
Postboks 1010 Nordre Ål 
  
  
Postboks 702 
2605 LILLEHAMMER 
Org.nr: 971032081 
  
9815 Vadsø 
  
  
  
  
  
  
  
  
 
ASPLAN VIAK AS AVD TROMSØ 
Postboks 24 
1301 SANDVIKA 
  
 
Sigrid Rasmussen 
 
  
Behandlende enhet: 
Saksbehandler/telefon: 
Vår referanse: 
Deres referanse: 
Vår dato: 
Transport og samfunn 
Mariann Lisbeth Larsen / 
77617242 
20/222953-2 
   
10.12.2020 
 
 
 
 
 
 
 
    
Innspill til oppstart av detaljregulering Kræmer brygge nordøst, planid1929 - 
Tromsø kommune 
Statens vegvesen viser til deres brev datert 10.11.2020. 
 
Vår rolle 
Statens vegvesen har ansvar for å sørge for at føringer Nasjonal transportplan (NTP), Statlige 
planretningslinjer for samordnet bolig-, areal- og transportplanlegging, vegnormalene og 
andre nasjonale og regionale arealpolitiske føringer blir ivaretatt i planleggingen. Vi uttaler 
oss som forvalter av riksveg på vegne av staten og som statlig fagmyndighet med 
sektoransvar innenfor vegtransport. 
 
I denne saken gir Statens vegvesen uttalelse som statlig fagmyndighet med sektoransvar 
innenfor vegtransport.  
 
Saken gjelder 
Asplan Viak AS varsler på vegne av Kræmer Eiendom AS om oppstart av detaljregulering av 
Kræmer brygge nordøst, planid1929, i Tromsø kommune. Formålet med planarbeidet er å 
endre bebyggelsesstruktur i forhold til gjeldende regulering for området, for å skape en mer 
urban og variert bydel med bedre kontakt med vannet. I planen skal det legges til rette for 
etablering av ca. 280 nye boenheter, hvorav 102 allerede er godkjent i tidligere plan 1624, 
vedtatt i 2013. Dette medfører økt utnyttelse sammenlignet med gjeldende plan. 
 
Med i planområdet er også veger fra utbyggingsområder og opp til Stakkevollvegen. 
 
 
 
 
 
 
 
2 
Staten vegvesens innspill til planarbeidet 
 
Trafikksikkerhet 
Området fra Stakkevollvegen mellom de to kryssene på hver side av Stakkevollvegen 35-37 
og utbyggingsområdet fremstår i dag som uferdig i forhold til trafikale løsninger og er ikke 
opparbeidet i henhold til reguleringsplanen som gjelder. Det er et krevende område for både 
bilister og myke trafikanter. Vi ønsker derfor å påpeke dette og få det korrigert i videre 
utbygging av området. 
 
Utbedring av eksisterende veg og skille mot parkeringsplass: 
Ny reguleringsplan skal erstatte deler av gjeldende reguleringsplan id1624, vedtatt i 2013. 
Blant annet inngår vegene mellom Stakkevollvegen og ned til området med ny bebyggelse i 
planen.  
 
Planforslaget legger opp til maksimum antall boenheter på 277 innenfor varslet plan. Den 
forrige planen hadde ei grense på 400 boenheter for hele planområde 1624. Det framgår 
ikke i oppstartsvarselet hvor mange boenheter det blir totalt, inkludert det som er tillatt i 
boligområdet i sør. Planen følger parkeringsbegrensningene gitt i KDP0253 og denne 
utbygginga vil gi totalt 199 parkeringsplasser og biltrafikken fra området vil øke.  
 
Det bør tas stilling til om vegene skal være offentlig eller private. Vegene inne i feltet er i 
gjeldende plan regulert som offentlig veg. Alle offentlige veger skal planlegges og  
opparbeides i henhold til vegnormalen N100 Veg- og gateutforming eller gjeldende 
kommunal vegnorm. 
 
Planområdet 
I planområdet inngår nå veger på begge sider av kontorbygget i Stakkevollvegen 35-37, der 
SVV og Helse Nord IKT holder til, opp til Stakkevollvegen. Planområdet bør utvides til å 
omfatte hele parkeringsområdet foran Eurospar og veg ut fra kontorbygget til SVV, slik at 
det kan etableres en helhetlig trafikkløsning for hele området. Biler fra gjesteparkering til 
SVV og kjøreskolebiler som skal kjøre ut på Stakkevollvegen må nå kjøre gjennom 
parkeringsplassen foran Eurospar, da det ikke er en definert veg ut fra området, det er kun 
innkjøring direkte fra Stakkevollvegen. Planområdet må også være tilstrekkelig stort til at 
begge kryssområdene mot Stakkevollvegen med sikttrekanter inngår i planen.  
 
Rekkefølgekrav 
For vegen fra Stakkevollvegen og ned i nord er det i eksisterende reguleringsplan et definert 
skille mellom veg og parkeringsplass, med avkjørsel fra vegen til parkeringsplassen, men 
dette er ikke blitt etablert. I dag oppfatter ikke de som kommer fra parkeringsplassen og 
skal ut mot Stakkevollvegen at det er en vei og det oppstår trafikkfarlige situasjoner. Økt 
trafikk på vegen som følge av utbyggingsplanene vil forsterke dette.  
 
Kryssene mot Stakkevollvegen på begge sider av kontorbygget der SVV og Helse Nord IKT 
holder til er utflytende, bærer preg av midlertidighet og er ikke etablert etter gjeldende 
reguleringsplan. Disse må utformes som kryss i henhold til N100. 
 
 
 
 
3 
 
Det bør derfor inn som rekkefølgekrav at kryssene mot Stakkevollvegen og vegene ned fra 
Stakkevollvegen til området med ny bebyggelse må opparbeides i henhold til vedtatt plan og 
at det må etableres fysisk skille mellom vegen i nord og parkeringsplassen, før nye bygg kan 
tas i bruk. 
 
Sykkel, gange og kollektiv 
Det må legges til rette for trafikksikre løsninger for alle trafikantgrupper. Det er et ønske at 
økning i persontrafikk skal tas med kollektiv, sykkel og gange. Det må redegjøres for 
muligheten for sykling, gange og bruk av kollektivtrafikk til området og internt i området. 
Det må planlegges tilstrekkelig mange sykkelparkeringsplasser. 
 
Universell utforming 
Området må gjøres tilgjengelig for alle ved hjelp av prinsippene for universell utforming. Det 
er viktig at man i arealplanlegging fremmer likeverd og likestilling og sikrer like muligheter 
og rettigheter for samfunnsdeltakelse for alle, uavhengig av funksjonsevne. Vi viser her til 
Plan- og bygningsloven og Diskriminerings- og tilgjengelighetsloven. 
 
Håndbøker 
I tillegg til håndbok N100 ønsker vi å vise til veilederne V127 Kryssingssted for gående, 
V128 Fartsdempende tiltak og V129 Universell utforming av veger og gater.  
 
Alle Statens vegvesen håndbøker er tilgjengelig på våre nettsider: 
http://www.vegvesen.no/fag/publikasjoner/handboker 
 
Vi ønsker lykke til med planarbeidet. 
 
 
Transport nord, Transportforvaltning Troms og Finnmark 
Med hilsen 
 
 
 
Oddbjørg Mikkelsen 
Seksjonsleder 
Mariann Larsen 
 
Senioringeniør 
 
Dokumentet er godkjent elektronisk og har derfor ingen håndskrevne signaturer. 
 
  
Kopi 
FYLKESMANNEN I TROMS OG FINNMARK, Postboks 8112 DEP, 0032 OSLO 
TROMS OG FINNMARK FYLKESKOMMUNE, Postboks 701, 9815 VADSØ 
Tromsø kommune, Rådhuset, 9299 TROMSØ 
 
