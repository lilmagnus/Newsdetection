 
 
 
 
 
 
 
 
 
 
 
 
 
 
 
E-postadresse: 
sftfpost@statsforvalteren.no 
Sikker melding: 
www.statsforvalteren.no/melding 
 
Postadresse: 
Postboks 700 
9815 Vadsø 
 
Besøksadresse: 
Strandvegen 13, Tromsø 
Damsveien 1, Vadsø 
 
Telefon: 78 95 03 00 
www.statsforvalteren.no/tf 
 
Org.nr. 967 311 014 
 
 
 
Vår dato: 
 
Vår referanse 
 
 12.01.2023 
 
2020/10908 
 
 
 
 
 
 
 
Deres dato: 
 
Deres referanse 
 
 16.11.2022 
 
PLAN-20/00955-42 
 
 
 
 Telefonnummer til saksbehandler 
 Gaute Sletteland, 77 64 21 58 
  
 
 
 
 
Tromsø kommune 
Postboks 6900 
9299 TROMSØ 
 
 
  
 
Statsforvalterens uttalelse - offentlig ettersyn plan 1929 - detaljregulering 
for Kræmer Brygge nordøst 
Statsforvalteren i Troms og Finnmark viser til ovennevnte sak med utsatt høringsfrist 13.01.23. 
Formålet med planen er å legge til rette for en ny, mer urban og variert boligstruktur innenfor 
planområdet sammenlignet med gjeldende reguleringsplan for Kræmer brygge, planID 1624 fra 
2013.  
 
I brev datert 11.12.20 ga Statsforvalteren innspill til oppstart. 
 
Statsforvalteren har ansvaret for å samordne uttalelser med innsigelse fra regionale 
statsetater i Troms og Finnmark. Statsforvalteren kan på gitte vilkår avskjære eventuelle 
innsigelser. For merknader og planfaglige kommentarer fra øvrige regionale statsetater 
viser vi til deres høringsbrev. 
 
Ingen regionale statsaktører fremmer innsigelse til planforslaget for omsorgsboliger i 
Kirkegata i Nordkapp kommune. Behovet for samordning er derfor ikke til stede i denne 
saken. 
 
Statsforvalteren har imidlertid noen planfaglige merknader som vi ber kommunen vurdere i 
det videre planarbeidet. 
 
Plansituasjon i området 
Isolert sett mener Statsforvalteren dette er et planforslag som svarer godt på forventninger til 
planarbeidet gitt gjennom Statlige planretningslinjer for samordnet bolig-, areal- og 
transportplanlegging, og føringer gitt gjennom kommuneplanens arealdel og gjeldende KDP.  
 
Planavgrensningene til planforslaget utgjør og erstatter imidlertid kun en del av plan 1624 fra 2013, 
mens resten av plan 1624 er ment å inntil videre bestå. Det er opplyst om at det med tiden er tenkt 
ny detaljregulering av den sørlige delen av plan 1624.  
 
 
 
Side: 2/4 
 
 
Det pågår videre en endringsprosess vedrørende kommunedelplan 0253 Stakkevollveien, hvor det 
foreløpig kun har vært gjennomført oppstartvarsel. 
 
Dette skaper et noe uklart bilde av helheten i området, i det flere premisser for området som til en 
viss grad forskutteres i aktuelle plan for denne saken, først vil finne sine endelige avklaringer 
gjennom andre planprosesser. 
 
Statsforvalteren peker i denne sammenheng på at en områderegulering ville vært et hensiktsmessig 
plangrep for å synliggjøre helheten og gi en mer forutsigbar plansituasjon ved detaljreguleringer i 
området.   
 
Skolekapasitet  
I planbeskrivelsen vises det til at det er noe kapasitet ved Borgtun skole og at avdeling for oppvekst 
vurderer at den aktuelle utbyggingen ikke vil sprenge skolekapasiteten i kretsen (samorg 2020). 
Det vises videre til at det er tilrettelagt for utvidelse skolen gjennom kjøp av eiendom, og at 
barnetallet i Tromsø generelt har gått ned. 
 
Det fremstår etter dette noe uklart for Statsforvalteren om skolekapasiteten er vurdert ut fra dagens 
situasjon eller etter en eventuell utvidelse av Borgtun. Dersom sistnevnte er tilfellet understrekes 
det at man i liten grad kan vektlegge intensjoner om en fremtidig utbygging dersom det er 
usikkerhet om når og om slik utbygging kan finne sted. Her viser vi til at utvidelse av eldre skolebygg 
ofte søkes løst ved å ta i bruk det som i dag er uteoppholdsareal for elevene, og at slike løsninger 
derfor ofte ikke vil være kurante.  
 
I likhet med fylkeskommunen vil Statsforvalteren påpeke at det i stedsanalysen er det oppgitt at 
barnehage forutsettes etablert utenfor planområdet og at rekkefølgekrav tilpasses dette. Dette er 
ikke gjort.  
 
Statsforvalteren forutsetter at kommunen gjør en grundig vurdering av barnehage- og 
skolekapasiteten, og dersom den ikke anses som tilstrekkelig i dag, inntar rekkefølgekrav som sikrer 
dette. 
 
Strøkslek 
I merknadsbehandlingen etter oppstartvarsel skisseres det opp en løsning hvor 4 daa strøkslek løses 
internt, men hvor det holdes åpent hvorvidt resterende 2 daa senere skal løses på enten ESSO-
tomta eller ved ny detaljregulering av den sørlige delen av plan 1624. 
 
I forslag til planbestemmelser fremkommer det imidlertid at krav om 6 daa strøkslek skal løses 
gjennom 3 daa innenfor o_BLK1 og minimum 3 daa innenfor felt o_GP (ESSO-tomta) i plan 0253. 
 
Statsforvalteren forutsetter etter dette at man har landet på slik løsning som skissert gjennom 
bestemmelsene. 
 
Hva gjelder de 3 daa som er forutsatt etablert innenfor o_BLK1 oppfatter Statsforvalteren ut fra 
uteromsplanen at disse ikke fullt ut innehar de kvaliteter til strøkslek som forutsettes i 
kommunalteknisk norm. 
 
Det vises i denne forbindelse til KPA pkt 4.3 hvor det fremkommer at strøkslekeplass skal 
opparbeides i henhold til kommunalteknisk norm, og Tromsø kommunes normer for veg- og 
grøntanlegg av april 2020 pkt. 13.5. 
 
 
Side: 3/4 
 
 
 
I normen fremkommer det blant annet at strøkslekeplass skal være tilpasset for alle aldersgrupper, 
ha anlegg for ballspill og andre aktivitetsanlegg for uorganisert aktivitet. 
 
En betydelig del av strøkslekeplass innenfor o_BLK1 består av opparbeidet strandpromenade/ 
gangvei, og et nedtrappet område mot sjø. Dette er i liten grad egnet for bruk av de yngste uten 
tilsyn. Videre mangler helt anlegg for ballspill, og så vidt Statsforvalteren kan se, andre 
aktivitetsanlegg av betydning. 
 
I planbeskrivelsen vises det til øvrige opparbeidede grøntområder, herunder et område for ballek 
ved Gyldenvang barnehage 450 meter fra planområdet, og dermed innenfor avstandskravet i KPA på 
500 meter, samt lekeplass ved Langsundvegen nord for planområdet. 
 
Statsforvalteren mener avstand og stigningsforhold til området for ballek ved Gyldenvang tilsier at 
dette vil bli lite brukt, og at det er et behov for områder til ballek og andre aktivitetsanlegg nærmere 
planområdet. 
 
Statsforvalteren forutsetter at dette er behov som vil kunne løses ved opparbeiding av minst 3 daa 
til strøkslek på ESSO-tomta, men som vi vil komme inn på under, verserer det mye usikkerhet om 
når slik opparbeiding vil kunne skje. 
 
Statsforvalteren vil i denne sammenheng understreke at 3 daa strøkslek opparbeidet innenfor 
o_BLK1 etter vårt syn ikke anses tilstrekkelig for den planlagte utbyggingen, og at vår uttalelse i 
denne saken forutsetter at foreslåtte rekkefølgekrav om ytterligere 3 daa på ESSO-tomta, vil bli fulgt. 
 
Rekkefølgekrav, sluttføring av påbegynte prosjekter og igangsettelsen av nye. 
 
Rekkefølgekrav kap VI bokstav d lyder:  
 
«Det kan ikke gis igangsettingstillatelse for tiltak innen felt BBB4-6 før: 
• strøkslek er etablert med 3 daa innenfor o_BLK1 
• del av bydelspark på minimum 3 daa er etablert innenfor felt o_GP i plan 0253 
kommunedelplan for byutviklingsområdet Stakkevollvegen vedtatt 25.04.2019, eller 
revisjoner av denne» 
 
Rekkefølgekravet knytter seg følgelig til oppføring av de tre siste blokkene, men altså ikke de tre som 
alt er godkjent av kommunen BB1 – BB3, som er i ulike stadier av gjennomføring.  
 
Statsforvalteren vil i denne sammenheng påpeke at ny reguleringsplan ikke får virkning for 
opprinnelig godkjent byggetillatelse dersom tiltaket er satt i gang senest tre år etter at tillatelsen er 
gitt, men at en ny plan vil få virkning for en eventuell endringssøknad. Statsforvalteren oppfatter 
følgelig at det vil være plan 1624 som vil gjelde ved sluttføringen av prosjekter 
(brukstillatelse/ferdigattest) som tidligere er godkjent og igangsatt i medhold av denne planen. 
 
Rekkefølgekrav kap VI bokstav g lyder:  
«Igangsettingstillatelse for tiltak i felt BBB4-6 eller BKB kan likevel gis dersom det gjennom utbyggingsavtale 
og garanti, foreligger tilstrekkelig sikkerhet for at rekkefølgekravene vil bli oppfylt. Midlertidig 
brukstillatelse eller ferdigattest kan i alle tilfeller ikke gis før rekkefølgekravene er oppfylt» 
 
 
 
Side: 4/4 
 
 
Statsforvalteren vil i denne sammenheng vise til erfaringer i forbindelse med klagesak vedrørende 
Alfon-A bygget, hvor det av avgjørelsen fremkommer at terskelen for å konstatere tilstrekkelig 
sikkerhet er svært høy, og at vilkårene for dispensasjon fra rekkefølgekrav sjelden kan anses oppfylt. 
 
Slik Statsforvalteren ser det vil derfor ikke den foreslåtte detaljreguleringen gi grunnlag for videre 
utbygginger innenfor planområdet før nødvendige avklaringer og prosesser tilknyttet ESSO-tomta er 
sluttført, slik at rekkefølgekravene kan gjennomføres. 
 
Det kan etter dette stilles spørsmål ved hvor hensiktsmessig det er av kommunen å bruke ressurser 
på å vedta en plan hvor gjennomføring er avhengig uavklarte prosesser knyttet til områder liggende 
utenfor planområdet. 
 
Alternativ 1a vs. alternativ 1b. 
Høringen inkluderer to alternativer/løsninger for felt BBB6. Statsforvalteren kan ikke se at våre 
ansvarsområder i plansaker tilsier at den ene løsningen må foretrekkes fremfor den andre. 
 
Med hilsen 
 
Hans Rønningen 
Leder for planseksjonen 
 
 
 
Oddvar Brenna 
fagkoordinator areal 
 
Dokumentet er elektronisk godkjent 
 
Kopi til: 
STATENS VEGVESEN 
Postboks 1010 Nordre Ål 
2605 
LILLEHAMMER 
SAMEDIGGI / SAMETINGET 
Ávjovárgeaidnu 50 
9730 
KARASJOK 
Norges vassdrags- og energidirektorat 
Postboks 5091 Majorstua 
0301 
OSLO 
TROMS OG FINNMARK FYLKESKOMMUNE 
Postboks 701 
9815 
VADSØ 
 
 
 
