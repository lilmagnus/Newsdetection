 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
LINNET & CO ADVOKATFIRMA DA 
Postboks 670 
9257 TROMSØ 
 
   
 
 
Deres ref. 
Vår ref. 
Saksbehandler 
Dato 
   
HENV-22/02671-8 
Arnt Ronny Jakobsen 
+47 94797168 
04.04.2023 
 
 
18/284 Albertsvingen 18 - Referat fra møte med tiltakshaver  
Eiendom (gnr/bnr/fnr/snr): 
18 / 284 / 0 / 0  
 
Innsender: 
LINNET & CO ADVOKATFIRMA DA 
 
 
Det vises til møte avholdt på rådhuset den 31.03.2023.  
 
Til stede:  
Jan Haukeland, tiltakshaver 
Laila Falck, Bårdlund, Kvamme & Co Advokatfirma DA  
Gunnar Kvamme, Bårdlund, Kvamme & Co Advokatfirma DA 
Jacqueline Randles, Tromsø kommune, seksjonsleder byutvikling  
Maria Wilhelmsen, Tromsø kommune, byggesak 
Arnt Jakobsen, Tromsø kommune, byggesak  
 
Referat fra møte: 
Laila Falck innleder med å gjennomgå tidligere innsendt spørsmål i saken 
- 
Falck forklarer at det fra tiltakshavers side virker som om det stadig oppstår nye krav som 
forhindrer at bygget kan godkjennes. Det siste er krav om ansvarsdekning for alle utførte arbeider 
- 
Det ble stilt krav om at bygningstekniske krav måtte være oppfylt allerede i 2017, men dette kan 
ikke forstås å gjelde ansvarsdekning av allerede utførte arbeider. Krav om ansvarsdekning 
fremstår dermed som et nytt krav  
- 
Det har vist seg vanskelig for tiltakshaver å få ansvarlig foretak til å påta seg ansvar for allerede 
utførte arbeider på bygningen  
- 
Falck fastholder at det foreligger en ubehandlet søknad fra 1985, og mener at det ut fra 
dokumenter fra perioden kan se ut til at deler av bygningen allerede er godkjent endret  
- 
Det stilles spørsmål til hvorfor kommunen har godkjent brannslokkeanlegg og heis for bygg som 
kun er godkjent til tønnefabrikk 
- 
Falck forklarer at prosessen i 2013 for omregulering til bolig ble avsluttet på grunn av at 
kostnadene tilknyttet krav om støyskjerming ble ansett å være for høy. Tiltakshaver ble av 
plankontoret henvendt tilbake til byggesak 
- 
Det stilles spørsmål rundt kommunens avslag på søknad om midlertidig unntak i medhold av pbl. 
§ 20-9 
 
Jan Haukland bemerker at han ønsker avklart hvilke krav kommunen stiller, som må være oppfylt for at 
bygningen kan godkjennes til bruk som overnattingssted. Haukland mener at bygget tilfredsstiller 
støykrav for overnattingssted og at det er regulert parkeringsplass for bygget til bruk i næringsvirksomhet. 
I forhold til sikker byggegrunn påpekes det at øvrige eiendommer langs hensynssone for ras er regulert til 
og bebygget med boliger. 
2 
 
 
Kommunens merknader: 
Jacqueline Randles forklarer at alle byggetekniske krav må være oppfylt, samt øvrige krav til 
eiendommen, for at kommunen skal kunne behandle søknad om bruksendring til overnattingssted. 
Herunder må det sikres at forhold rundt parkering, trafikksituasjon, hensyn til naboer, støykrav og sikker 
byggegrunn er ivaretatt. Tiltakshaver er ansvarlig for å vise at alle krav og forhold rundt tiltaket er 
tilstrekkelig ivaretatt.  
 
Randles påpeker at det er en risiko ved å søke dispensasjon, fremfor å gjennomføre en 
reguleringsprosess. Det er tiltakshaver/søker som må argumentere for at vilkårene for å gi dispensasjon 
er oppfylt. En søknad om dispensasjon vil bli sendt på høring til berørte myndigheter for uttalelse. 
Kommunen opplever at Statsforvalteren har en restriktiv praksis ved vurdering av dispensasjoner, og 
kommunen må innrette seg etter denne praksis. En regulering av eiendommen vil på den andre siden 
kunne sikre tiltakshaver større grad av forutsigbarhet.  
 
Det bemerkes at det pågår arbeid med rullering av kommuneplan. Det er i den forbindelse anledning til å 
komme med innspill til ny KPA. Ny KPA skal behandles av kommune- og byutviklingsutvalget (KOBY) 
den 20. april, hvoretter fristen for innspill bestemmes. Det antas at fristen vil være 6 uker etter politisk 
behandling.  
 
I forhold til søknad om midlertidig unntak etter pbl. § 20-9, bemerker Maria Wilhelmsen at byggesak ikke 
har mottatt en henvendelse fra offentlig myndighet, og at dette var begrunnelsen for avslag. 
 
Videre saksgang: 
Om krav til ansvarsdekning   
Kommunen har, som tidligere nevnt, ikke kunne finne dokumentert at tidligere arbeider på bygningen er 
godkjent. Kommunen mener at det må være utført vesentlige ombygginger i forbindelse med innredning 
av leiligheter i bygget.  
 
Tiltak som omfattes at pbl. § 20-3 skal forestås av ansvarlige foretak for søknad, prosjektering, utførelse 
og kontroll, jf. pbl. § 23-1. Det er ansvarlig søker som skal identifisere og avklare ansvarsområdene for 
ansvarlige foretak, jf. SAK10 § 12-2 bokstav d). Kommunen skal påse at de angitte ansvarsområdene 
dekker tiltaket, jf. pbl. § 21-4.  
 
Ansvar i plan- og bygningslovens forstand betyr både at en oppgave skal utføres i tråd med lovgivningen 
og den gitte tillatelse, og at manglende eller feil gjennomføring kan følges opp med pålegg og sanksjoner, 
jf. veileder til byggesaksforskriften.  
 
Kommunen finner etter dette at de arbeider som er utført må dekkes med ansvar. Dette for å sikre at 
arbeidene er utført i tråd med lovgivningen og for at gjennomføringen skal kunne følges opp. Kommunen 
kan altså ikke gi tillatelse til bruksendring før vi mottar ansvarserklæring for samtlige arbeider utført i 
forbindelse med endring av bygget fra godkjent bruk og frem til dagens bruk.  
 
Om søknad fra 1985 
Tiltakshavers advokat har uttalt at det ble gitt godkjenning for deler av bygningen i 1985. Det er imidlertid 
ikke vist til dokumentasjon som understøtter dette, og kommunen har heller ikke kunne finne 
dokumentasjon som bekrefter dette i sitt arkiv. Kommunen har dermed ikke grunnlag til å anta at det 
tidligere er gitt tillatelse for endring av bygningen eller bruken av denne. Dersom det fremlegges 
dokumentasjon som taler for en annen slutning kan kommunen vurdere dette på nytt.  
 
Når det gjelder søknad fra 1985 som tiltakshavers advokat mener er ubehandlet, så fastholder 
kommunen at søknaden ikke kan anses ubehandlet. Kommunen har allerede begrunnet sitt standpunkt i 
brev med dato 08.03.2023, men begrunnelsen gjentas for ordens skyld her. For det første har kommunen 
påpekt mangler ved søknaden som vi ikke finner dokumentert at søker har besvart. For det andre er det i 
ettertid søkt om bruksendring til hybel/leiligheter i samme bygg, i stedet for kontorer. Kommunen er derfor 
av den oppfatning at søknad fra 1985 må anses trukket, eller i alle tilfeller erstattet av senere søknader.  
 
Kommunen mottok ny søknad om bruksendring 12.08.1988. Søknaden gjaldt bruksendring av 1. etasje til 
hybelutleie. Søker skriver at øvrig del av bygget vil bli søkt innredet i separat ekspedisjon. Søker skriver 
også at bygget har vært forsøkt utleid til kontorer, men at det har vært mangel på interesse for slik bruk. 
3 
 
Søknaden er besvart i kommunens brev med dato 19.10.1988, hvor byggesakssjefen skriver at det etter 
en samlet vurdering ikke anbefales bruksendring av bygningen.  
 
Søknaden fra 1988 er dermed behandlet av kommunen, og kan forstås å erstatte tidligere søknad fra 
1985 om bruksendring til kontorer. Det er også søkt om bruksendring i flere omganger senere, hvor 
kommunen har truffet vedtak om avslag eller avvisning.  
 
Dersom søknaden fra 1985 skal behandles i dag, så må likevel dagens krav oppfylles. Dette fordi det er 
rettstilstanden på vedtakstidspunktet som skal legges til grunn. Søknaden fra 1985 må da anses 
mangelfull, og alle de hensyn som er påpekt i den tidligere saksbehandlingen vil måtte svares ut. Det vil 
derfor for alle praktiske formål være nødvendig med ny komplett søknad dersom kommunen skal kunne 
ta stilling til bruksendring av bygget.   
 
Om godkjenning av brannslokkeanlegg og heis  
Etablering av vanntåkeanlegg ble godkjent i vedtak med dato 07.08.2018. Installasjon av heis ble 
godkjent i vedtak med dato 15.09.2021. Kommunen har i begge vedtak presisert at tillatelsen ikke 
innebærer godkjenning av bruksendring til overnattingssted. Kommunen er derfor av den oppfatning at 
tillatelsene ikke var egnet til å villede tiltakshaver til å tro at det ville bli gitt tillatelse til bruksendring. 
Tiltakshaver må selv bære risikoen ved at vanntåkeanlegg og heis er installert før det er gitt godkjenning 
til bruksendring.  
 
Om videre fremdrift i saken  
Kommunen finner etter en foreløpig vurdering at følgende forhold må avklares:  
 
- 
Tiltakshaver bør vurdere om det skal fremmes detaljregulering for fremtidig utvikling av 
eiendommen. Dersom det ønskes veiledning fra kommunen angående detaljregulering bes det 
om en tilbakemelding på dette.  
 
- 
Ansvarsområder må identifisertes og avklares for utførte arbeider  
 
- 
Det må dokumenteres at byggegrunnen er tilstrekkelig sikret mot fare som følge av natur- og 
miljøforhold  
 
- 
Det må dokumenteres at krav til støy overholdes for overnattingssted  
 
- 
Det må dokumenteres at hensyn til parkering, trafikksituasjon og nabobebyggelse er ivaretatt  
  
 
Med hilsen 
 
Jacqueline Randles 
Arnt Ronny Jakobsen 
Seksjonsleder byutvikling 
Rådgiver 
Seksjon for byutvikling, Byggesak 
 
 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
 
 
