AT plan & arkitektur as 
  
Page 1 
Grønnegata 65, 9008 TROMSØ  
 
Org nr 986 676 813 
 
 
 
 
Tromsø kommune 
Byggesak 
Rådhuset 
9962 Tromsø 
 
 
 
 
 
 
Saksnr BYGG-20/01238-4 
 
Gbnr 118/1016 - Huldervegen 2 - Oppføring av 
hotellbygg Workinntunet - Vedtak rammetillatelse - Klage fra Avinor 
 
AVINOR har den 26.05.2020 sendt klage på rammetillatelse for hotellbygg på eiendommen 
118/1016. 
 
Klagen er betinget og iverksettes dersom følgene ikke blir oppfylt som tillegg til vilkår i 
rammetillatelsen pkt 4: 
 
1. Nytt underpunkt: Tiltakshaver må besørge utarbeidet strømningsanalyse/turbulensanalyse 
fra anerkjent leverandør som dokumenterer at byggeprosjektet ikke forverrer 
turbulenssituasjonen ved Tromsø lufthavn. Strømningsanalysen skal være godkjent av 
Avinor. 
 
2. Tillegg til underpunkt 4d: ……. Bruk av byggekraner skal være godkjent av 
Luftfartstilsynet/Avinor/Avinor Flysikring. Tiltakshaver må fremlegge nødvendig 
risikoanalyse etter anerkjent standard og radioteknisk vurdering. 
 
3. Nytt underpunkt: Tiltakshaver må få utarbeidet belysningsplan for bebyggelsen og 
uteområdene. Belysningsplanen må også omhandle anleggsperioden. Belysningsplanen 
skal være godkjent av Avinor. 
 
Ansvarlig søkers vurdering av klagen 
Det fremgår av den betingede klagen at tiltaket i Huldervegen 2 ikke vil komme i 
konflikt med sideflaten (hinderflate) i restriksjonsplanen for lufthavnen. Vi vil også presisere at 
tiltaket heller ikke overskrider regulerte byggehøyder. 
 
Prosjekteringen skal gjennomføres iht. rammebetingelser fastsatt i gjeldende reguleringsplan 1788, 
vedtatt 31.08.16 med revisjon av 14.04.2020. Av plandokumentasjon fremgår at Avinor har vært 
medvirkende som luftfartsmyndighet og at Avinor som følge av dette har gjennomført utredninger 
for å dokumentere tiltakets innvirkning på radionavigasjonsanlegg, høyderestriksjoner rundt 
rullebanen og risiko for turbulens. Resultatet slik det fremgår av plandokumentasjonen viser at 
tiltaket i Huldervegen 2 ikke vil gi uheldige konsekvenser i forhold til de nevnte forhold.  
 
  
 
Sted: 
 Tromsø 
Dato: 
 17.07.2020 
Deres ref: 
 --/---- 
Saksbeh: 
 Monalf Figenschau  
E-post: 
 mf@atpa.no 
Tel: 
 +47 92623093 
 
 
AT plan & arkitektur as 
  
Page 2 
Grønnegata 65, 9008 TROMSØ  
 
Org nr 986 676 813 
Til pkt 1 Strømningasnalyser/Turbulensanalyser 
I e-postkommunikasjon mellom AT Plan & arkitektur og Avinor febr – april 2029 ble det fra Avinor sin 
side opplyst at det i forbindelse med regulering av plan 1788 ble utført vurderinger av tiltaket i 
forhold til radionavigasjonsanlegg, høyderestriksjoner rundt rullebanen og risiko for turbulens (e-post 
av 04.03.2019). I samme e-post ble det presisert at Avinor ønsket å få oversendt oppdaterte 
tegninger for å vurdere om tiltaket som ble omsøkt var i tråd med reguleringsplanen og tidligere 
turbulensanalyse. Tegninger av fasader, beskrivelser av materialer og utomhusplan samt redegjørelse 
for kranbruk ble oversendt Avinor 17.april 2019. 
 
Med bakgrunn i at Avinor allerede har gjort en vurdering av turbulens i forbindelse med 
reguleringssaken og tiltaket nå er i henhold til reguleringen, plassering av bygg og høyder ikke er 
endret, har tiltakshaver ingen problem med å etterkomme kravet. 
 
Tiltakshaver har iverksatt bestilling av strømningsanalyser som utføres av Outdoor Environment 
Technology as. Analysearbeidet ledes av Professor Per Arne Sundsbø som har vært i kontakt med 
Avinor ifm utredningen. Arbeidet er snart ferdigstilt og vil bli oversendt Avinor med kopi til 
kommunen. Kravet fra Avinor er dermed oppfylt. 
 
Tidligere E-postkorrespondanse med Avinor er lagt ved dette brevet som vedlegg 1 og 2. 
 
Til pkt 2 bruk av byggekraner 
Tiltakshaver tar til etterretning krav til bruk av byggekraner. Det kan nevnes at det ikke vil bli 
benyttet tårnkran ifm byggeriet. Dette er en endring av forutsetninger for gjennomføring av 
byggeprosjektet ift hva som ble opplyst til Avinor våren 2019. Gjennomføring av tiltaket forutsetter 
nå bruk av mobilkran. Det legges til grunn at bruk av mobilkran forutsetter godkjenning fra Tromsø 
Lufthavn som iblant annet omfatter prosedyrer/varslingsrutiner og risikoanalyse. Godkjenning fra 
Tromsø lufthavn forutsettes dokumentert overfor Tromsø kommune før slik kran tas i bruk. 
 
Til pkt 3 Belysningsplan. 
Tiltakshaver tar til etterretning krav om belysningsplan. Det vil bli utarbeidet en belysningsplan for 
anleggsperioden og det ferdige tiltaket. Begge planene skal godkjennes av Avinor. Godkjenning av 
belysningsplan for anleggsperioden tiltaket forutsettes dokumentert ved relevant IG. Godkjenning av 
belysningsplan for det ferdige tiltaket senest ved søknad om brukstillatelse. 
 
Konklusjon 
Tiltakshaver tar innspill til etterretning og aksepterer dette som dokumentasjonskrav. Dersom 
kommunen gjør det samme vil det ikke være nødvendig å behandle innspillet fra Avinor som klage. 
 
 
 
Vennlig hilsen 
AT plan & arkitektur AS 
 
Monalf Figenschau 
Ansvarlig søker 
