 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
AT arkitektur 
Postboks 1232 
9262 TROMSØ 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01238-46 
Espen Skov Pettersen 
+47 48175724 
02.06.2023 
 
 
118/1016 Huldervegen 2 - Vedtak om midlertidig brukstillatelse og 
dispensasjon fra rekkefølgekrav 
Eiendom (gnr/bnr/fnr/snr): 
118 / 1016 / 0 / 0  
Eiendom (gnr/bnr/fnr/snr): 
118 / 1016 /            /             
 
Ansvarlig søker: 
AT arkitektur 
Tiltakshaver: 
HULDERVEGEN 2 AS 
  
 
Vedtak 
I medhold av godkjent delegasjonsinstruks fattes følgende vedtak: 
 
1. I medhold av plan- og bygningsloven § 21-10 tredje ledd og godkjent delegasjonsinstruks gis 
midlertidig brukstillatelse for hele tiltaket. 
 
2. I medhold av plan- og bygningsloven § 19-2 gis midlertidig dispensasjon fra rekkefølgekrav bokstav 
b og d siste setning i reguleringsplan 1788. Midlertidigheten varer inntil ferdigattest 01.07.2023. 
 
3. I medhold av plan- og bygningsloven § 19-2 gis dispensasjon fra rekkefølgekrav bokstav c og d 
siste setning i reguleringsplan 1788. 
 
Ansvarlig søker har ved anmodning om midlertidig brukstillatelse sendt inn gjennomføringsplan hvor det 
fremgår at de ansvarlige foretakene har avgitt samsvarserklæring. Dokumentasjonen bekrefter at krav og 
betingelser som er stilt i tillatelsen, og som ellers følger av gjeldende bestemmelser gitt i eller i medhold 
av plan- og bygningsloven, er oppfylt.  
 
Tillatelse til tiltaket er gitt i vedtak:  
Vedtaksnummer 
 Vedtakstype: 
Datert: 
BYGG-20/01238-4 
Rammetillatelse 
13.05.2020 
BYGG-20/01238-11 
Igangsettingstillatelse 1 
17.08.2020 
BYGG-20/01238-20 
Igangsettingstillatelse 2 
01.04.2022 
BYGG-20/01238-24 
Igangsettingstillatelse 3 
11.08.2022 
BYGG-20/01238-33 
Driftstillatelse for heis 
23.03.2023 
 
Søker har bekreftet at byggverket har tilfredsstillende sikkerhetsnivå for å kunne tas i bruk.  
Det foreligger VA-godkjenning. Endelig ferdigmelding vil foreligge ved ferdigattest. 
 
I henhold til søkers anmodning gjenstår følgende arbeider:  
2 
 
 
 
 
Gjenstående arbeider skal utføres innen 01.07.2023, jf plan- og bygningsloven § 21-10 tredje ledd. 
Fristen er fastsatt ut fra søkers forslag.  
 
Bekreftelse på at gjenstående arbeider er utført skal sendes byggesakskontoret ved fristens utløp. 
Dersom arbeidene ikke utføres innen fristen, vil det kunne bli utferdiget pålegg om retting med tilhørende 
tvangsmulkt.                           
 
3 
 
Dispensasjon 
Tiltaket krever dispensasjon fra reguleringsplan 1788, Workinntunet hotell, datert 31.08.2016: 
 
  
Grunnlag for dispensasjon 
Etter pbl. § 19-2 første ledd «kan» kommunen gi dispensasjon fra bestemmelser fastsatt etter plan- og 
bygnings-loven, når vilkårene i andre ledd er oppfylt: 
 
«Dispensasjon kan ikke gis dersom hensynene bak bestemmelsen det dispenseres fra, 
hensynene i lovens formålsbestemmelse eller nasjonale eller regionale interesser, blir vesentlig 
tilsidesatt. Fordelene ved å gi dispensasjon skal være klart større enn ulempene.» 
 
Dersom begge vilkårene i andre ledd er oppfylt, gir altså første ledd kommunen mulighet, men ikke plikt, 
til å gi dispensasjon, jf. ordlyden «kan». Det betyr at ingen har krav på dispensasjon. 
 
Søkers begrunnelse for dispensasjon 
Det vises til søkers dispensasjonssøknad vedlagt dette vedtaksbrevet. 
 
Blir hensynet bak bestemmelsen vesentlig tilsidesatt? 
Dispensasjon gjelder bestemmelser om rekkefølgekrav om infrastruktur. 
 
Som ansvarlig søker skriver i søknaden, er hensynet bak generelle rekkefølgekrav i en reguleringsplan at 
en kan sørge for at utbyggere oppfyller sine forpliktelser om opparbeidelse av nødvendig infrastruktur 
som følge av en utvikling av et område. 
 
Hensynet bak det bestemte rekkefølgekravet om infrastruktur i denne planen, er å sikre en bærekraftig og 
velfungerende utvikling av området. Den skal sikre trygg og effektiv trafikkavvikling for både myke og 
harde trafikanter, her felles kjørevei f_SKV2 og felles fortau f_SD3 og f_GF2. 
 
Det første spørsmålet er om hensynene bak bestemmelsen blir vesentlig tilsidesatt i denne saken.  
 
Det søkes om midlertidig dispensasjon frem til 01.07.2023, noe kommunen vurderer som kortvarig. 
Det etableres midlertidig adkomst inn til området som ivaretar kjørende, gående og syklende trafikanter 
på en sikker måte. Dette muliggjør også utbedringen av kjøreveg og adkomst f_SKV2. 
 
Etter kommunens vurdering vil ikke tiltaket vesentlig tilsidesette hensynene bak bestemmelsen eller 
lovens formål. Det første vilkåret for dispensasjon er oppfylt.  
 
 
Er fordelene klart større enn ulempene? 
4 
 
Det andre vilkåret som må være oppfylt er at fordelene ved å gi dispensasjon skal være klart større enn 
ulempene. 
 
Søker viser til her at ulempen ved dispensasjon er at oppfyllelsen av felles infrastruktur vil bli forsinket 
med 1 måned. Fordelene er at det foreligger sikkerhetsstillelse for opparbeiding i form av 
utbyggingsavtale og sikkerhet til mye trafikanter vil bli ivaretatt i denne perioden. Kommunen ser også 
fordelene med å kunne starte driften av hotellet i et samfunnsperspektiv og vi ser at de valgte løsningene 
for avbøtende tiltak her er tilfredsstillende. Varigheten på dispensasjonen er kun til 01.07.2023 noe som 
og taler for at fordelene er større enn ulempene i dette tilfellet. 
 
Etter kommunens vurdering er fordelene ved dispensasjonen klart større enn ulempene. Det andre 
vilkåret for dispensasjon er oppfylt.  
 
Vurdering av om kommunen kan gi dispensasjon 
Selv om vilkårene i andre ledd er oppfylt, vil det være opp til kommunens skjønn om dispensasjon skal 
gis, jf. ordlyden «kan» i første ledd.  
 
Kommunen anser det som hensiktsmessig i dette tilfellet å innvilge dispensasjon da en kan få i gang 
driften av hotellet uten at det går på bekostning av trafikksikkerheten i området og varigheten for 
dispensasjonen er kortvarig. 
 
Når det gjelder andre rekkefølgekrav til områdeplan 1728, Langnesområdet, datert 24.09.2014, som 
inngår i reguleringsplan 1788, er disse sikret ved utbyggingsavtaler og garantier. Utbygger skal ikke 
opparbeide disse rekkefølgekravene selv, men være en del av finansieringen. 
 
Konklusjon 
Vilkårene er oppfylt, og kommunen gir dispensasjon.  
 
 
5 
 
Midlertidig brukstillatelse er gitt på grunnlag av de opplysningene kommunen har mottatt. Dersom det 
senere skulle vise seg at opplysningene er uriktige, vil tillatelsen kunne trekkes tilbake. 
 
Ferdigattest utstedes av kommunen etter anmodning og med dokumentasjon på at gjenstående 
arbeider er utført. Ansvarsretten for de ansvarlige foretakene vedvarer frem til utstedelse av 
ferdigattest.  
Vedtaket kan påklages til Statsforvalter i Troms og Finnmark. Klagefristen er tre uker fra vedtaket er 
mottatt. Klagen sendes til Tromsø kommune, Byutvikling, som vurderer saken på ny før den sendes 
videre til Statsforvalter. Nærmere opplysninger fremgår av vedlagte oppsett. 
 
Gebyr 
Det skal betales gebyr for behandling av denne saken. Gebyret er fastsatt i gebyrregulativet. 
Faktura sendes tiltakshaver etterskuddsvis. 
Pkt. 
Beskrivelse 
Antall 
Enhetspris 
Beløp 
4.6 
Midlertidig brukstillatelse, Dispensasjon fra 
rekkefølgekrav 
1 
27000 
27000 
SUM 
Kr 27000 
 
Faktura sendes tiltakshaver: 
 
 
 
 
 
Med hilsen 
 
Anne-Marte Tøgersen 
enhetsleder 
Seksjon for byutvikling, Byggesak 
Espen Skov Pettersen 
Ingeniør / byggesak 
Seksjon for byutvikling, Byggesak 
 
 
 
 
Dokumentet er elektronisk godkjent og har ingen signatur 
 
 
Vedlegg: 
SV_ Moxy hotell - Midlertidig brukstillatelse 
Q1 Redegjørelse sikkerhet MBT til FA 
Q-3 Tegningshefte omlegging av adkomstveg 
Søknad om dispensasjon fra rekkefølgekrav 
Søknad.Kvittering 
Q-1 Redegjørelse sikkerhet 
Q-2 Godkjenning av VA-søknad - Tilkobling overvann fra kommunal veg 
Q-2 Trafikkanalyse 
Q-3 Tegningshefte omlegging av adkomstveg 
 
 
 
Kopi til: 
HULDERVEGEN 2 AS 
  
6 
 
NYTTIGE OPPLYSNINGER HVIS DU ØNSKER Å KLAGE PÅ VEDTAK  
 
Klagerett 
Du har rett til å klage over vedtaket hvis du er part i saken eller på annen måte 
er direkte berørt av vedtaket (rettslig klageinteresse). 
Hvem kan du klage til? 
Du kan klage til Statsforvalter i Troms og Finnmark som er klageinstans for 
vedtak truffet av Tromsø kommune. Klagen rettes til  
Tromsø kommune  
Byutvikling 
Postboks 6900 
9299 TROMSØ  
Hvis kommunen selv ikke finner at vedtaket skal endres som følge av klagen, 
sendes klagen videre til statsforvalter til endelig avgjørelse. 
Fristen for å klage 
Klagefristen er 3 uker fra det tidspunkt underretning om vedtaket kom frem til 
deg. Dersom du klager så sent at det kan være uklart om klagefristen er 
overholdt, må du opplyse når du mottok vedtaket, og eventuelt forklare nærmere 
hvorfor klagefristen anses overholdt. 
Klagen må innen fristens utløp være postlagt, levert til kommunen eller sendt til 
postmottak@tromso.kommune.no.  
Rett til å kreve 
begrunnelse 
Dersom begrunnelsen ikke fremgår av vedtaket eller saksutredningen, kan du 
kreve å få en begrunnelse i løpet av klagefristen. Klagefristen blir i så fall avbrutt, 
og ny frist løper fra du mottar begrunnelsen.  
Klagens innhold 
I klagen må du nevne hvilket vedtak det klages på, og hvilke endringer som 
ønskes. Hvis det er nødvendig for vurdering av klageretten, må du gi nærmere 
opplysninger om hvordan du er berørt av vedtaket. 
Klagen bør begrunnes. Hvis du har opplysninger som har betydning for 
vurdering av klagen, bør dette komme frem.  
Klagen må undertegnes. 
Utsetting av vedtaket 
Du kan be om utsatt iverksettelse av vedtaket inntil klagefristen er ute eller 
klagen er avgjort. Slik anmodning rettes enten til kommunen eller til 
statsforvalter.  
Rett til å se sakens 
dokumenter  
Som part i saken har du rett til innsyn i saksdokumentene. Du kan enten 
henvende deg til byutvikling, eller benytte kommunens innsynsløsning på 
https://innsyn.tromso.kommune.no/byggsak 
Rett til veiledning 
Ved henvendelse til byutvikling kan du få nærmere opplysninger om 
fremgangsmåten ved klage, klagebehandling og saksbehandlingstid.  
Advokatbistand 
Kostnader ved 
klagesaken 
Du har rett til å bruke fullmektig eller advokat til å fremme klage. Advokaten kan 
gi nærmere opplysninger om vilkårene for fritt rettsråd.  
Dersom klagen fører frem og vedtaket endres til din fordel, har du rett til å få 
dekket vesentlige kostnader i forbindelse med klagesaken, f.eks. til 
advokatbistand, av kommunen eller statsforvalter. Krav om dekning må 
fremsettes innen 3 uker til det organ som har avgjort klagesaken.  
 
 
