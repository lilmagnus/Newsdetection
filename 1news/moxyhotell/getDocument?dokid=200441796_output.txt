 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
AT PLAN & ARKITEKTUR AS 
Postboks 1232 
9262 TROMSØ 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01238-11 
Ruben Johnsen 
+47 94840289 
17.08.2020 
 
 
Huldervegen 2, igangsettingstillatelse 1 og midlertidig dispensasjon, 
oppføring av hotellbygg – grunn og fundamenteringsarbeid 
 
Eiendom (gnr/bnr/fnr/snr): 
118 / 1016 / 0 / 0  
 
Ansvarlig søker: 
AT PLAN & ARKITEKTUR AS 
Annen interessent: 
AVINOR AS 
Nabo: 
WILLIAM EIENDOM AS 
Nabo: 
Kari Workinn 
Tiltakshaver: 
HULDERVEGEN 2 AS 
  
 
 
 
I medhold av godkjent delegasjonsinstruks fattes følgende vedtak: 
 
1. I medhold av plan- og bygningsloven § 19-2 jf. § 19-3 gis midlertidig dispensasjon fra 
rekkefølgekrav VI b), c), og e), i reguleringsplan 1788 frem til neste IG søknad. 
 
2. I medhold av plan- og bygningsloven § 20-2, jf. §§ 20-3 og 21-2 femte ledd, gis 
igangsettingstillatelse for deler av tiltaket, igangsettingstillatelse for grunnarbeid og 
fundamentering.  
 
Rammetillatelse er gitt i vedtak datert 13.05.2020. 
 
 
3. Tiltaksklasse fastsettes i samsvar med søkers forslag slik det fremgår av gjennomføringsplanen, 
jf. pbl. § 21-4 andre ledd, jf. SAK10 § 9-3.  
 
Gjennomføringsplan skal til enhver tid være oppdatert med gjeldende ansvarsretter. Endringer 
må meldes til kommunen. 
 
 
 
 
 
4. Vilkår som må oppfylles før neste igangsettingstillatelse: 
 
a. Materialbruk og fasadeutforming skal være godkjent av luftfartstilsynet/Avinor ved 
søknad om igangsettingstillatelse. 
2 
 
 
b. Det må foreligge samtykke fra arbeidstilsynet/vann- og avløpskontor.  
 
c. Det må sendes inn oppdatert gjennomføringsplan som viser inndeling i fagområder og 
tiltaksklasser for gjenstående prosjektering og utførelse. Ved trinnvis søknad om 
igangsetting må gjennomføringsplan dekke de fagområdene som omfattes av søknaden. 
 
d. Det må foreligge bekreftelse på inngått utbyggingsavtale eller annen form for garanti som 
ivaretar rekkefølgekrav før neste IG. 
 
 
Vedtakets begrunnelse fremgår av saksutredningen nedenfor. 
 
 
Generelle lovbestemte vilkår  
Ansvar og risiko for igangsetting av tiltak før klagefristen er utgått og eventuell klage er ferdig behandlet 
av fylkesmannen, påhviler den ansvarlige. 
 
Er tiltaket ikke satt i gang senest 3 år etter at tillatelsen er gitt, faller tillatelsen bort, jf. pbl. § 21-9 første 
ledd.  
 
Klageadgang  
Vedtaket kan påklages til Fylkesmannen i Troms og Finnmark. Klagefristen er tre uker fra vedtaket er 
mottatt. Klagen sendes til Tromsø kommune, Byutvikling, som vurderer saken på ny før den sendes 
videre til fylkesmannen. Nærmere opplysninger fremgår av vedlagte oppsett. 
 
 
 
 
 
Med hilsen 
 
Pål Lyngstad  
enhetsleder byggesak  
Seksjon for byutvikling 
 
 
Ruben Johnsen 
Ingeniør, byggesak 
 
 
 
Dokumentet er elektronisk godkjent og har ingen signatur 
 
 
Vedlegg: 
G-1 Gjennomføringsplan nr. 2.pdf 
 
 
 
Kopi til: 
TROMSØ KOMMUNE EIENDOM 
HULDERVEGEN 2 AS 
WILLIAM EIENDOM AS 
AVINOR AS 
Kari Workinn 
  
 
 
 
 
 
 
 
 
3 
 
SAKSOPPLYSNINGER  
 
Aktuelle plandokumenter: 
Plan-id: 
Datert: 
Kommuneplanens arealdel 2017-2026 
1902_0142 
29.03.2017 
Reguleringsplan 1788 
1788 
25.03.2020 
Reguleringsplan 1728 
1728 
24.09.2014 
 
Søknaden gjelder igangsettingstillatelse for grunn og fundamenteringsarbeid.  
 
Rammetillatelse er gitt i vedtak av 13.05.2020.  
 
Tillatelsen forutsetter at: 
- vilkår stilt i rammetillatelsen er oppfylt  
- ansvarsrett er tildelt og kontrollomfang avgjort  
- tillatelse fra andre myndigheter foreligger  
 
Ansvarlig søker har fremlagt signert gjennomføringsplan for tiltaket jf SAK10 § 5-3.  
 
Det legges etter dette til grunn at vilkårene for igangsettingstillatelse er oppfylt. 
 
Nabovarsel:  
Dispensasjonssøknaden er nabovarslet og det foreligger ingen merknader.  
 
Annet:  
Det foreligger godkjent VAO-rammeplan.  
 
Aktuelle planbestemmelser: 
 
4 
 
Dispensasjonsvurdering: 
Tillatelse til igangsetting av tiltaket krever midlertidig dispensasjon fra reguleringsplan 1788 om 
rekkefølgebestemmelser VI b), c), og e), som berører igangsettingstillatelse jf. plan- og bygningsloven § 
19-2.  
 
Plan- og bygningsloven § 19-2 annet ledd: 
Dispensasjon kan ikke gis dersom hensynene bak bestemmelsen det dispenseres fra, eller 
hensynene i lovens formålsbestemmelse, blir vesentlig tilsidesatt. I tillegg må fordelene ved å gi 
dispensasjon være klart større enn ulempene etter en samlet vurdering. Det kan ikke dispenseres 
fra saksbehandlingsregler.  
 
 
Søkers vurdering: 
 
 
 
 
5 
 
 
 
 
 
 
 
6 
 
 
 
 
 
 
 
 
7 
 
Hensyn bak bestemmelsen 
b) Hensynet bak bestemmelsen om offentlige samferdselsanlegg er å sikre at atkomst og trafikkløsning er 
i henhold til planen. Søker har vist til at trafikkløsning vil være tilfredsstillende mens arbeidene for IG1 
pågår.  
 
c) Hensynet bak bestemmelsen er å videreføre opparbeidelseskravene fra plan 1728, hensikten er å få 
på plass en løsning for planfri overgang over Workinnrundkjøring, samt binde sammen gang og 
sykkelvegnettet i området og sikre god trafikkløsning for gående og syklende i området. Det pågår arbeid 
gjennom tiltakspakke på Langnes.  
 
e) Hensynet bak bestemmelsen er å sikre at atkomst og trafikkløsning er i henhold til planen. Søker har 
vist til at trafikkløsning vil være tilfredsstillende mens arbeidene for IG1 pågår.  
 
Dispensasjon gis midlertidig og har en varighet frem til neste IG søkes. Kommunen er av den oppfatning 
at rekkefølgekravene dermed er sikret og har forståelse for ønske om å kunne starte opp før vinterstid. 
Hensynet bak bestemmelsen anses da som ivaretatt. 
  
Fordeler og ulemper 
Det er klart en ulempe at rekkefølgekrav ikke er fulgt, med den potensielle usikkerheten det medfører.  
 
Søknad om IG for grunnarbeid og fundament er første del for gjennomføring av tiltaket. Det er ønskelig å 
kunne starte opp før vinteren samt unngå at arbeidsplasser går tapt. Kommunen anser det som en fordel 
at utbyggingen kan finne sted før utbyggingsavtale og garantistillelse foreligger.  
 
Kommunen finner etter dette at fordelene ved å gi dispensasjon er klart større enn ulempene. Etter en 
helhetlig vurdering er fordelene ved å gi dispensasjon klart større enn ulempene. 
 
Konklusjon 
Hverken hensynene bak bestemmelsen, eller lovens formål blir vesentlig tilsidesatt ved en dispensasjon. 
Etter en samlet vurdering er vi kommet til at fordelene ved å gi en dispensasjon er klart større enn 
ulempene. Vilkårene for dispensasjon er oppfylt.  
 
 
GENERELLE OPPLYSNINGER 
Ferdigattest 
Tiltaket skal avsluttes med ferdigattest, som utstedes av kommunen etter anmodning fra ansvarlig søker 
når det foreligger nødvendig sluttdokumentasjon og erklæring om ferdigstillelse, jf. pbl § 21-10, jf. SAK10 
§ 8-1. Sluttrapport for faktisk håndtering av avfall med tilhørende dokumentasjon skal vedlegges 
anmodning om ferdigattest, jf. TEK17 § 9-9 og SAK10 § 8-1, 4. ledd.  
 
Tilsyn 
Kommunen skal føre tilsyn i byggesaker, jf. pbl. § 25-1. Tilsyn må påregnes i alle byggesaker og kan skje 
enten etter varsel eller ved uanmeldt besøk på byggeplass. Kommunen kan føre tilsyn når som helst i 
løpet av byggesaken og inntil 5 år etter at ferdigattest er gitt.   
 
 
Gebyr 
Det skal betales gebyr for behandling av denne saken. Gebyret er fastsatt i gebyrregulativet. 
Faktura sendes tiltakshaver etterskuddsvis. 
Pkt. 
Beskrivelse 
Antall 
Enhetspris 
Beløp 
3.6 
Igangsettingstillatelse 
1 
3900 
3900 
3.7 
Dispensasjon fra rekkefølgebestemmelser  
1 
23700 
23700 
 
 
 
 
 
SUM 27600 
 
Faktura sendes tiltakshaver: 
Huldervegen 2 AS, Uranienborg terrasse 9, 0351 OSLO, Norge  
 
 
 
8 
 
NYTTIGE OPPLYSNINGER HVIS DU ØNSKER Å KLAGE PÅ VEDTAK  
 
Klagerett 
Du har rett til å klage over vedtaket hvis du er part i saken eller på annen måte 
er direkte berørt av vedtaket (rettslig klageinteresse). 
Hvem kan du klage til? 
Du kan klage til Fylkesmannen i Troms og Finnmark som er klageinstans for 
vedtak truffet av Tromsø kommune. Klagen rettes til  
Tromsø kommune  
Byutvikling 
Postboks 6900 
9299 TROMSØ  
Hvis kommunen selv ikke finner at vedtaket skal endres som følge av klagen, 
sendes klagen videre til fylkesmannen til endelig avgjørelse. 
Fristen for å klage 
Klagefristen er 3 uker fra det tidspunkt underretning om vedtaket kom frem til 
deg. Dersom du klager så sent at det kan være uklart om klagefristen er 
overholdt, må du opplyse når du mottok vedtaket, og eventuelt forklare nærmere 
hvorfor klagefristen anses overholdt. 
Klagen må innen fristens utløp være postlagt, levert til kommunen eller sendt til 
postmottak@tromso.kommune.no.  
Rett til å kreve 
begrunnelse 
Dersom begrunnelsen ikke fremgår av vedtaket eller saksutredningen, kan du 
kreve å få en begrunnelse i løpet av klagefristen. Klagefristen blir i så fall avbrutt, 
og ny frist løper fra du mottar begrunnelsen.  
Klagens innhold 
I klagen må du nevne hvilket vedtak det klages på, og hvilke endringer som 
ønskes. Hvis det er nødvendig for vurdering av klageretten, må du gi nærmere 
opplysninger om hvordan du er berørt av vedtaket. 
Klagen bør begrunnes. Hvis du har opplysninger som har betydning for 
vurdering av klagen, bør dette komme frem.  
Klagen må undertegnes. 
Utsetting av vedtaket 
Du kan be om utsatt iverksettelse av vedtaket inntil klagefristen er ute eller 
klagen er avgjort. Slik anmodning rettes enten til kommunen eller til 
fylkesmannen.  
Rett til å se sakens 
dokumenter  
Som part i saken har du rett til innsyn i saksdokumentene. Du kan enten 
henvende deg til byutvikling, eller benytte kommunens innsynsløsning på 
https://innsyn.tromso.kommune.no/byggsak 
Rett til veiledning 
Ved henvendelse til byutvikling kan du få nærmere opplysninger om 
fremgangsmåten ved klage, klagebehandling og saksbehandlingstid.  
Advokatbistand 
Kostnader ved 
klagesaken 
Du har rett til å bruke fullmektig eller advokat til å fremme klage. Advokaten kan 
gi nærmere opplysninger om vilkårene for fritt rettsråd.  
Dersom klagen fører frem og vedtaket endres til din fordel, har du rett til å få 
dekket vesentlige kostnader i forbindelse med klagesaken, f.eks. til 
advokatbistand, av kommunen eller fylkesmannen. Krav om dekning må 
fremsettes innen 3 uker til det organ som har avgjort klagesaken.  
 
