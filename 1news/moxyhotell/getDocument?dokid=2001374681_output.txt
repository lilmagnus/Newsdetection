 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
  
 
 
AT arkitektur 
Postboks 1232 
9262 TROMSØ 
 
   
 
 
Deres ref. 
Vår ref. 
Saksbehandler 
Dato 
   
BYGG-20/01238-41 
Espen Skov Pettersen 
+47 48175724 
02.06.2023 
 
 
118/1016/0/0 Huldervegen 2 - Vedtak om endring av gitt tillatelse 
Eiendom (gnr/bnr/fnr/snr): 
118 / 1016 / 0 / 0  
Eiendom (gnr/bnr/fnr/snr): 
118 / 1016 /            /             
 
Ansvarlig søker: 
AT arkitektur 
Nabo: 
Kari Workinn 
Tiltakshaver: 
HULDERVEGEN 2 AS 
 
 
Vedtak 
I medhold av godkjent delegasjonsinstruks fattes slikt vedtak: 
 
1. I medhold av plan- og bygningsloven § 20-2, jf § 20-3, godkjennes søknad om endring av 
tillatelse, her endring av vinduer og fargevalg. 
 
Godkjenning av tiltak er tidligere gitt i saksdokument BYGG-20/01238-4. 
 
2. Endringen får ingen innvirkning på tidligere fastsatt tiltaksklasse, inndeling i ansvarsområder og 
omfanget av uavhengig kontroll.  
 
Vedtakets begrunnelse fremgår av saksutredningen nedenfor. 
 
Klageadgang 
Vedtaket kan påklages til Statsforvalteren i Troms og Finnmark. Klagefristen er tre uker fra vedtaket er 
mottatt. Klagen sendes til Tromsø kommune, Byutvikling, som vurderer saken på ny før den sendes videre 
til Statsforvalteren. Nærmere opplysninger fremgår av vedlagte oppsett. 
 
Med hilsen 
 
Anne-Marte Tøgersen 
Enhetsleder 
Seksjon for byutvikling, Byggesak 
 
 
Espen Skov Pettersen 
Ingeniør / byggesak 
Seksjon for byutvikling, Byggesak 
 
Dokumentet er elektronisk godkjent og har ingen signatur 
 
 
Vedlegg: 
NYTTIGE OPPLYSNINGER HVIS DU ØNSKER Å KLAGE PÅ VEDTAK 
2 
 
E-1 Fasade nord endingssøknad 
E-2 Fasade sør endringssøknad 
E-3 Fasade vest endringssøknad 
E-4 Fasade øst endringssøknad 
 
 
 
Kopi til: 
HULDERVEGEN 2 AS 
Kari Workinn 
  
3 
 
SAKSOPPLYSNINGER 
 
Saksdokumenter 
Aktuelle saksdokumenter: 
Mottatt dato: 
118/1016/0/0 Huldervegen 2 - Endring av søknad 
03.05.2023 
 
 
 
Beskrivelse av endringene av tiltaket 
Søknaden gjelder fasadeendring på eiendommen 118/1016, Huldervegen 2.  
Fasadeendringen gjelder endring av vinduer og fargevalg som vist på innsendte illustrasjoner. 
 
Visuelle kvaliteter 
Etter plan- og bygningsloven § 29-2 skal ethvert tiltak etter kapittel 20 prosjekteres og utføres slik at det 
innehar gode visuelle kvaliteter. Bestemmelsen har denne ordlyden: 
  
«Ethvert tiltak etter kapittel 20 skal prosjekteres og utføres slik at det etter kommunens skjønn 
innehar gode visuelle kvaliteter både i seg selv og i forhold til dets funksjon og dets bygde og 
naturlige omgivelser og plassering. Ved tiltak som knytter seg til et eksisterende byggverks ytre, 
kan kommunen i vurderingen legge vekt på hensynet til viktige historiske, arkitektoniske og andre 
kulturelle verdier.» 
  
Bestemmelsen angir to hovedelementer for vurderingen av hva som er gode visuelle kvaliteter. Tiltaket 
skal både ha gode visuelle kvaliteter i seg selv, og i forhold til omgivelsene. Tiltaket må oppfylle begge  
kriterier. Det følger av Ot.prp.nr. 45 (2007-2008) på side 229-230 at det visuelle uttrykket skal vurderes ut 
fra faglige kvalitetsnormer, og ikke oppfatninger om et tiltak kan anses «pent» eller «stygt». Det er videre 
holdbarheten av den faglige begrunnelsen for de valgene som er tatt i utformingen som vil være det 
sentrale elementet i vurderingen av om kvalitetskravet er ivaretatt.  
 
Når byggverket i seg selv skal vurderes, må det ses hen til byggets utforming med volum, dimensjonering 
og formuttrykk, samt materialbruk og fargevalg. 
 
Plan- og bygningsloven § 29-2 stiller også krav om at byggverkets utforming må ha gode visuelle 
kvaliteter i forhold til omgivelsene. Dette gjelder både naturgitte omgivelser som eksisterende terreng, 
vegetasjon og tomtestruktur, samt bygde omgivelser der faktorer som volum, form, materiale og farger 
hører med i vurderingen. I forarbeidene på side 342 står det at selv om et tiltak i seg selv har gode 
kvaliteter, er det ikke sikkert det kan plasseres i alle typer omgivelser. Det betyr at det under 
byggesaksbehandlingen må foretas en vurdering av omkringliggende bebyggelse. Det kreves ikke at det 
aktuelle tiltaket skal være likt sine bebygde omgivelser. I de nevnte forarbeidene presiseres det videre at 
kontraster kan være positive, men avvikene må fremstå som faglig begrunnet fremfor tilfeldig utforming. 
 
 
Visuelle kvaliteter – kommunens vurdering 
I denne saken er bygningens plassering, størrelse og høyde bestemt i reguleringsplanen. Videre er det 
allerede gitt rammetillatelse hvor visuelle kvaliteter for bygget er vurdert og godkjent. I dette vedtaket 
vurderer vi kun de omsøkte fasadeendringene i forhold til tidligere gitt tillatelse. 
 
4 
 
 
 
 
Det visuelle uttrykket i fasaden varierer avhengig av ytre faktorer som vær- og lysforhold, valg av 
materiale og tekstur. Avinor har godkjent fargevalg og materialbruk og utforming av bygningen da et bygg 
av denne størrelsen og plassering vil kunne påvirke deres drift på Tromsø Lufthavn. 
 
Fargevalget det nå søkes om endringer for, er nokså små i forhold til tidligere godkjenning. På grunn av 
bygningens størrelse vil likevel endringen kunne påvirke sine omgivelser. Kommunen mener at 
fargevalget ikke vil virke som et fremmedelement i området som i dag består av industri- og 
forretningsbygg. 
 
Sett opp mot illustrasjonene av eiendommens uteområde vil eiendommen fremstå med et organisk 
formspråk som danner en harmonisk balanse mellom bygningen og utemiljøet. Dette gir et resultat som 
fremhever landskapet og bygningen på en velbalansert måte.   
5 
 
Bildet under viser bebyggelsen for områdeplan 1728 avsatt til næringsbebyggelse. Hotellets farger 
samsvarer med omkringliggende bebyggelse innenfor samme planområde. 
 
 
En mørk fasade kan både oppleves som elegant og minimalistisk, og samtidig praktisk i forhold til støv- 
og veiforurensninger, noe som ansvarlig søker har poengtert i endringssøknaden. En mørk fasade kan 
samtidig oppfattes som «kjedelig»/uinteressant, og det er derfor viktig å se helheten i bygget og 
omgivelsen det er plassert i. Når bygningen ses i sin helhet og i forhold til sine naturlige og bebygde 
omgivelser, anser kommunen at farge- og materialvalget i endringssøknaden er godt tilpasset miljøet i 
området. Hotellet ligger i et område med industri og kjøpesenter med tilnærmet samme fargesetting.  
 
 
 
 
 
 
6 
 
 
 
 
 
 
7 
 
 
Bildene over viser tydelig hvordan dagslys og sollys på de forskjellige fasadene av bygningen skaper 
nyanseforskjeller 
 
Hotellbygningen er videre utformet med større vinduer med beige omramming i vindusbåndene. Med en 
mørkere fasade vil det være naturlig å bruke en lys farge i vindusbåndene, og valget gir en positiv 
kontrast mellom fasadepartiene. Forskyvningen av vinduene er ikke like framtredende som tidligere 
rammesøknad, men gir fremdeles en følelse av forskyvninger. 
 
Etter en samlet vurdering finner kommunen at bygningen, etter de omsøkte endringer, innehar gode 
visuelle kvaliteter både i seg selv, i forhold til de bygde og naturlige omgivelsene, og i forhold til sin 
funksjon som hotell. 
 
 
Nabomerknad 
Det foreligger en nabomerknad og ansvarlig søker har kommentert merknaden: 
 
Nabo har mottatt nabovarsel, står oppført som hjemmelshaver til eiendommen 118/1710, og er derfor å 
anse som nabo etter plan- og bygningsloven § 21-3. Kommunen anser merknaden som besvart av 
ansvarlig søker på en tilfredsstillende måte. Videre viser vi til kommunens vurdering av de visuelle 
kvalitetene når det kommer til endringen av fasaden.  
 
Konklusjon 
Tiltaket godkjennes. 
 
Viktige opplysninger   
 
Forurensning fra bygg- og anleggsarbeid   
Det skal fokuseres på forebyggende tiltak mot forurensing i forbindelse med byggetiltaket, og under hele 
anleggsperioden, jf. TEK17 kapittel 9. Forurensning av veg skal unngås.  
 
Om tillatelsen  
Ansvar og risiko for igangsetting av tiltak før klagefristen er utgått og eventuell klage er ferdig behandlet 
av klageinstansen, påhviler den ansvarlige.   
Er tiltaket ikke satt i gang senest 3 år etter at tillatelsen er gitt, faller tillatelsen bort, jf. pbl. § 21-9 første 
ledd.   
 
Ferdigattest   
Byggesaken skal avsluttes med ferdigattest. Denne gis av kommunen etter søknad, jf. pbl § 21-10, jf. 
SAK10 § 8-1. Eventuell sluttrapport for faktisk håndtering av avfall med tilhørende dokumentasjon skal 
vedlegges anmodning om ferdigattest, jf. TEK17 § 9-9 og SAK10 § 8-1, 4. ledd.   
 
Tilsyn   
Kommunen skal føre tilsyn i byggesaker, jf. pbl. § 25-1. Tilsyn må påregnes i alle byggesaker og kan skje 
enten etter varsel eller ved uanmeldt besøk på byggeplass. Kommunen kan føre tilsyn når som helst i 
løpet av byggesaken og inntil 5 år etter at ferdigattest er gitt.  
8 
 
 
Gebyr 
Det skal betales gebyr for behandling av denne saken. Gebyret er fastsatt i gebyrregulativet. 
Faktura sendes tiltakshaver etterskuddsvis. 
 
Pkt. 
Beskrivelse 
Antall 
Enhetspris 
Beløp 
4.1.2 
Grunngebyr 
1 
1800 
1800 
4.4 
Fasadeendring 
1 
9900 
9900 
SUM 
Kr 11700 
 
Faktura sendes tiltakshaver: 
