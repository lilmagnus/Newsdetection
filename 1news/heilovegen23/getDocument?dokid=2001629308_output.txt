 
 
 
 
 
 
 
 
 
 
Besøksadresse: Rådhusgata 2, 9008 Tromsø 
Postadresse: Postboks 6900 Langnes, 9299 Tromsø 
Telefon: 77 79 00 00 
 
E-post: postmottak@tromso.kommune.no 
Org.nr.: Foretaksregisteret NO 940 101 808 MVA 
tromso.kommune.no 
 
 Referat fra forhåndskonferanse 
 
 
Til stede: 
AT ARKITEKTUR AS 
Vår ref. 
BYGG-23/02159-3 
Dato 
16.02.2024 
 
117/53 Heilovegen 23 - Referat fra forhåndskonferanse 
Eiendom (gnr/bnr/fnr/snr): 
117 / 53 / 0 / 0  
Tiltakshaver: 
AT ARKITEKTUR AS 
Byggested: 
Heilovegen 23 
Anmodningen gjelder: 
 Forhåndskonferanse - Bruksendring fra hotell til boligformål 
Byggeprosjekt: 
«Gamle» Scandic 
Dokumentasjon mottatt: 
28.11.2023 
Dato for forhåndskonferanse: 
05.12.2023 
 
 
Forhåndskonferansen holdes på Rådhuset, Tromsø kommune.  
  
Til stede:  
Tiltakshaver: 
Ivar Austad 
AS TACO 
Innsender: 
Monalf Figenschau 
Jakub Kos 
Torstein Piltingsrud 
AT arkitektur as 
AT arkitektur as 
AT arkitektur as 
Tromsø kommune: 
Bettina Elise Haug 
Thea Solvoll Liahjell 
Byggesak 
Byggesak 
 
Beskrivelse:  
Anmodningen gjelder bruksendring av eksisterende bygg fra hotell til bolig, med til sammen 168-170 
boenheter. Det er også stilt spørsmål ved om det kan være aktuelt å huse Ukrainske flyktninger i 
bygningen. I forbindelse med dette ønsker AS TACO og AT arkitektur AS å avklare spørsmål tilknyttet 
tekniske krav for bolig, krav til parkering og rekkefølgekrav.  
 
 
(Skjermbilde av eiendommen med arealplan) 
 
2 
 
Innsendte spørsmål:  
1. Kommunens holdning til fravik fra TEK17 med hjemmel i pbl. 31-4.  
2. Kommunens holdning til dispensasjon fra krav til parkering samt rekkefølgekravene i plan 1728. 
3. Ber om intern avklaring i kommunen i forkant av møtet, eventuelt kalle inn andre berørte enheter. 
4. Dersom det er andre forhold kommunen mener er viktige i forbindelse med planlagt tiltak, bes det 
om at dette avklares og tas opp i møtet. 
 
Plansituasjon:  
Eiendommen omfattes av to arealplaner. Som hovedregel vil den nyeste planen gå foran de eldre 
planene, med mindre annet er bestemt i planbestemmelsene.  
  
Kommuneplanens arealdel Plan ID 0142 ble vedtatt av kommunestyret 19.03.2017. Planen kan leses i 
sin helhet her: https://webhotel3.gisline.no/Webplan_5401/gl_planarkiv.aspx?planid=0142. Vi viser 
spesielt til: 
- 
Kapittel 4: Krav til utomhusplan og uteareal for opphold, lek og rekreasjon 
- 
Punkt 12.10: Krav om plan for renhold og støvdemping i området under bygge- og 
anleggsperioden. 
  
Områdereguleringsplan Plan ID 1728 ble vedtatt av kommunestyret den 24.09.2014. Planen kan leses i 
sin helhet her: GISLINE WebPlan 4.1.13 . Vi viser spesielt til: 
- 
Kapittel IV fellesbestemmelse c) om universell utfoming. 
- 
Punkt 1.1.6  som gjelder for boligformål 
- 
Kapittel V punkt 3 bokstav a) og b) med rekkefølgekrav E., G. og J. 2 
  
Områderegulering for Langnesområdet går foran Kommuneplanens arealdel 2017-2026 ved motstrid, da 
den er vedtatt etter 01.01.2006, jf. Kommuneplanens arealdel 2017-2026 punkt 1.3. 
  
Dispensasjon og plankrav:  
Områdereguleringsplan 1728 oppstiller et plankrav for ny bebyggelse og anlegg. Plankravet gjelder ikke 
for bruksendring. På denne måten vil ikke plankravet i områdereguleringsplanen få anvendelse. 
 
I lys av tidligere byggesøknad i fra 2016, har vi sett på behov for reguleringsplan etter plan- og 
bygningsloven § 12-1. Som det fremgår av anmodningen ønsker dere å etablere 168-70 boenheter. 
Kommunen anser dette som en betydelig økt belastning i forhold til infrastruktur i området. 
 
Vi ser at dersom bruksendringen skal gjøres gjennom søknad til byggesak må det stilles omentrent 
tilsvarende krav til dokumentasjon i byggesøknaden, som det ville i en planprosess. Kommunen er svært 
positive til at «gamle Scandic» skal benyttes, og ikke skal rives. Søknaden fra 2016 inneholdt tilstrekkelig 
dokumentasjon til at kommunen kunne behandle saken som en byggesak. Ny byggesøknad bør 
inneholde like dekkende dokumentasjon for å kunne behandles på samme måte. Det vil si at det må 
legges ved en uteromsplan som viser at krav etter Kommunplanens arealdel 2017-2026 kapittel 4 om 
uteoppholdsareal er tilfredsstilt, støykrav og støyskjerming, adkomst og interne veger, parkering med 
mer. Det må også inngås utbyggingsavtale for rekkefølgekravene som eiendommen omfattes av. Det kan 
være hensiktsmessig at denne inngås før rammesøknad sendes inn. 
 
I tråd av dette peker vi også på de tekniske avvikene som er presentert i anmodningen er omfattende. Vi 
vil gå nærmer inn på de konkrete avvikene under, men bemerker generelt at det bør gjøres tiltak for å 
oppfylle kravene i større grad enn det som er presentert i anmodningen for at avvikene skal kunne 
godkjennes. Etter bygningsmyndighetenes syn er det inngripende å tillate store avvik fra krav til universell 
utforming og heis gjennom byggesaksbehandling.  
 
Dere har adgang til å søke om avvik etter plan- og bygningsloven § 31-4, og dersom dere likevel ønsker å 
søke om dispensasjon viser vi til kommunens adgang til å gi dispensasjon fra plan- og bygningsloven, 
forskrifter og gjeldende arealplaner, som reguleres av plan- og bygningslovens § 19-2:  
  
 
3 
 
 
 
Dersom en ønsker å søke om dispensasjon, er det søker som skal gi tilstrekkelig argumentasjon for at 
lovens krav er oppfylt. Kommunen har ikke anledning til å forhåndsuttale seg om en dispensasjon kan gis 
eller ikke, uten å ha mottatt begrunnet søknad.  
  
Søknadsplikt og ansvarsrett:  
Bruksendring fra hotell til boligformål for 168-170 boenheter er søknadspliktig med krav om ansvarlig 
foretak. 
  
Kommunens svar på innsendte spørsmål:  
1. Kommunens holdning til fravik fra TEK 17 med hjemmel i pbl. 31-4.  
Plan- og bygningsloven § 31-4 gir kommunen adgang til å gi helt eller delvis unntak fra tekniske krav. 
Unntak etter § 31-4 gjelder kun tiltak i eksisterende byggverk. Dette vil si at kommunen har anledning til å 
gi slikt unntak helt eller delvis i denne saken, dersom det vurderes som forsvarlig ut fra sikkerhet, helse 
og miljø. Det kreves imidlertid at vilkårene for å gi unntak er oppfylte, noe som må begrunnes i en 
søknad. 
 
Kommunen kan i utgangspunktet ikke gi noen forhåndsuttalelse på om slike unntak kan gis. Vi finner 
likevel at det i dette tilfellet er opplistet en hel del avvik og vil generelt uttale oss om omfanget.  
 
Slik det er presentert i anmodningen vil de tekniske avvikene være for mange og enkelte for store. Her 
må utbygger se på muligheten for å innfri flere av de tekniske kravene. Vi ser positivt på at bygningen 
gjenbrukes og kommunen har forståelse for at det er snakk om arbeid på eksisterende bygg, men vi har 
ikke anledning til å godkjenne så mange unntak fra tekniske krav. Vi viser særlig til kravet i Byggteknisk 
forskrift § 12-2 om tilgjengelig boenhet og 12-3 (2) bokstav a) til heis. 
 
Det fremgår av Byggteknisk forskrift § 12-2 (2) at i bygning med krav om heis etter § 12-3 er det 
tilstrekkelig at minst 50 prosent av boenhetene på inntil 50 m2 oppfyller kravet til tilgjengelig boenhet og 
kravet til utforming av bad og toalett i § 12-9 første ledd. Det fremgår av anmodningen deres at 24 av 
168-170 boenheter vil oppfylle kravet. Dette utgjør 14 prosent av alle boenhetene, som er svært 
inngripende avvik. Byggteknisk forskrift åpner for lempeligere krav til tilgjengelig boenhet for 
studentboliger, jf. § 1-2 (6) og (7). For studentboliger er det tilstrekkelig at 20 prosent av boenhetene 
oppfyller kravene til tilgjengelig boenhet.  
 
Det er krav om heis i bygninger med 3 etasjer eller flere som har boenhet. Minst én heisstol skal ha 
innvendig størrelse på minst 1,1 m x 2,1 m. Dette kravet er fastsatt ut fra hensynet til båretransport. 
 
Kommunen er oppmerksomme på at plan- og bygningsloven § 31-4 er en relativt ny bestemmelse med 
formål om å gjøre terskelen lavere for å gi eldre bygg unntak fra enkelte av dagens tekniske krav som 
ikke lar seg oppfylle. Vi vil bemerke at bestemmelsen sier at kommunen kan gi helt eller delvis unntak, 
det er altså ikke krav for søker å få unntak fra tekniske krav selv om søker mener vilkårene er oppfylt.  
 
2. Kommunens holdning til dispensasjon fra krav til parkering samt rekkefølgekravene i plan 
1728. 
 
Rekkefølgekrav 
Når det gjelder dispensasjon fra rekkefølgekrav er ikke dette noe kommunen kan svare på under en 
forhåndskonferanse. I likhet med i 2016 må det også nå inngås en utbyggingsavtale for en bruksendring 
som innebærer 170 boenheter. Dere må derfor ta kontakt med seksjon for eiendom for inngåelse av 
 
4 
 
utbyggingsavtale for rekkefølgekravene som omfattes av deres eiendom. Byggesaksenheten vil stille seg 
bak seksjon for eiendom sine vurderinger i forbindelse med slik utbyggingsavtale. 
 
Parkering 
Det følger parkeringskrav av både Kommuneplanens arealdel 2017-2026 punkt 10.4 og 
områdereguleringsplan 1728 punkt 1.1.7, som nevnt i anmodningen. Spørsmålet er hvordan kommunen 
stiller seg til dispensasjon fra disse parkeringskravene. Det var ikke oppgitt i anmodningen hvor stort 
avvik fra parkeringskravene ville være, men under forhåndskonferansen ble det presentert en 
parkeringsløsning med relativt få parkeringsplasser. Kommunen vurderer ikke under en 
forhåndskonferanse om dette vil kunne tillates eller ikke, men bemerker at det i søknaden bør begrunnes 
godt hvordan plassene vil dekke behovet til de 168-170 boenhetene på en god måte. Det kan 
eksempelvis vises til hvordan alternativ transport som er lett tilgjengelig fra bygningen. Det vil være opp til 
søker å begrunne om vilkårene er oppfylt i en søknad.  
 
3. Ber om intern avklaring i kommunen i forkant av møtet, eventuelt kalle inn andre berørte 
enheter. 
Som etterspurt har kommunen hatt flere interne avklaringer i forkant av forhåndskonferansen. 
Avklaringene har vært med seksjon for eiendom i forhold til rekkefølgekravene, byplan og park, idrett og 
friluft i forhold til plan. Avklaringene som ble gjort er inntatt i referatet under de aktuelle punktene. 
 
4. Dersom det er andre forhold kommunen mener er viktige i forbindelse med planlagt tiltak, 
bes det om at dette avklares og tas opp i møtet. 
I anmodningen fremgår det at boligene ønskes utleid til fordrevne fra Ukraina. På bakgrunn av dette ser vi 
det som relevant å nevne unntak for søknadsplikt som følger av plan- og bygningsloven § 20-9 og 
Midlertidig forskrift om unntak fra plan- og bygningsloven for å håndtere høye ankomster av fordrevne fra 
Ukraina (heretter midlertidig forskrift). Unntaksbestemmelsen åpner for at kommunen kan gi unntak fra 
søknadsplikt for varig bolig, tidsbestemt bruksendring og plassering av midlertidig bygninger.  
 
Kommunen har tidligere vært i møte hvor dette har vært diskutert, og med lite informasjon om størrelsen 
av tiltaket ble det anbefalt å søke bruksendring etter vanlige regler. Vi viser til bestemmelsen som en 
alternativ midlertidig løsning, inntil man har bestemt seg for om man ønsker å sende inn søknad om 
bruksendring eller planinitiativ. Som nevnt tidligere ser kommunen veldig positivt på å benytte det 
eksisterende bygget og samtidig kunne bruke det til å huse fordrevne fra Ukraina.  
 
Den midlertidig forskriften gjør unntak fra teknisk krav for tidsbestemt bruksendring og midlertidig 
bruksendring. Blant annet vil tekniske krav om tilgjengelig boenhet, krav til utforming av rom og annet 
oppholdsareal ikke gjelde. De øvrige unntakene som gjøres følger av midlertidig forskrift § 4 annet ledd. 
 
Unntak fra søknadsplikt for tidsbestemt bruksendring gis med en varighet på 2 år. 
 
Andre forhold som dukket opp under møte:  
Under møtet forklarte kommunen at det for en eventuell byggesøknad også må tilfredsstille en del 
momenter som vil bli avdekket i en planprosess. Det ble særlig vist til Kommuneplanens arealdel 2017-
2026 kapittel 4 krav om uteoppholdsareal, uteromsplan, utbyggingsavtale, støyanalyse, adkomstløsning 
og grunnundersøkelse. Kommunen nevnte også at det kunne være behov for VAO-notat, ettersom 
områdeplanen ikke har det. For avklaring om dette er nødvendig, ba kommunen søker ta kontakt med 
seksjon for vann og avløp. 
 
Eiendommen er innenfor marin strandavsetning og innenfor aktsomhetsområde for marin leire i NVE 
Atlas. I forbindelse med dette legger vi ved NVE sin egen veileder til sikkerhet mot kvikkleireskred. Dere 
finner den her: https://publikasjoner.nve.no/veileder/2019/veileder2019_01.pdf NVE Veileder 1/2019: 
Sikkerhet mot kvikkleireskred. 
 
Utbygger og innsender reiste spørsmål om hvorvidt det var kjennskap til opparbeiding av internveg 
mellom Heilovegen og Erling Kjeldsens veg skulle trekkes ut av plan. Bygningsmyndighetene har ikke 
mottatt noen søknad angående dette forholdet. Spørsmålet bør avklares med seksjon for eiendom. 
 
Videre nevnte kommunen at det trolig ville bli behov for å sende en eventuell byggesøknad på intern 
høring til seksjon for eiendom.  
 
 
5 
 
På bakgrunn av dette og kommunens innledende vurderinger anbefalte kommunen søker og tiltakshaver 
å vurdere midlertidig forskrift om unntak fra søknadsplikt for å huse flyktninger fra Ukraina. Dette som en 
mellomløsning, inntil tiltakshaver har kommet til en endelig avgjørelse om planene for eiendommen og 
bygget. Kommunen er veldig positive til ønsket om å benytte eksisterende muligheter og har et stort 
boligbehov for flyktninger fra Ukraina. Unntaket fra søknadsplikt gir også unntak fra enkelte tekniske krav, 
som søker har opplyst vil være krevende å oppfylle med eksisterende bygg, gjennom normal 
saksbehandling. 
    
Kommunens merknader:  
Vi vil anbefale at det velges løsninger hvor et større antall boenheter oppfyller kravene til universell 
utforming, samt at det settes inn heis med mulighet for båre. 
  
Gebyr  
Det skal betales gebyr for forhåndskonferanser. Gebyret er fastsatt i gebyrregulativet.  
Faktura sendes tiltakshaver etterskuddsvis.  
Pkt.  
Beskrivelse  
Antall  
Enhetspris  
Beløp  
 4.1.1 
Forhåndskonferanse  
1  
 14 000 
14 000 
SUM  
 14 000 
  
Faktura sendes tiltakshaver:  
AS TACO 
Kirkegata 1 
9008 Tromsø   
  
 
 
 
 
 
